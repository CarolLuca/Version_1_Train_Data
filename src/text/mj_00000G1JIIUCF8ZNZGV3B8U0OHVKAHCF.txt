
METODOLOGIE SPECIFICĂ din 24 mai 2019
de aplicare a prevederilor art. II alin. (2) din Ordonanța de urgență a Guvernului nr. 23 / 2019 pentru completarea Legii educației naționale nr. 1 / 2011, instituirea unor derogări și prorogarea unor termene
Publicat în 
			
MONITORUL OFICIAL nr. 452 din 5 iunie 2019


						Notă 
...
			
Aprobată prin ORDINUL nr. 4.044 din 24 mai 2019, publicat în Monitorul Oficial, Partea I, nr. 452 din 5 iunie 2019.
Articolul 1

(1) Inspectoratele școlare județene / al municipiului București comunică Agenției Române de Asigurare a Calității în Învățământul Preuniversitar (ARACIP), până la data de 31 august 2019, următoarele:a) lista unităților de învățământ de stat și particular și componentele organizatorice de pe raza județului respectiv, înființate fără a deține autorizație de funcționare provizorie; ... b) lista unităților de învățământ de stat și particular și a furnizorilor de educație de pe raza județului respectiv, care nu au solicitat acreditare în termenul prevăzut de art. 31 lit. c) din Ordonanța de urgență a Guvernului nr. 75 / 2005 privind asigurarea calității educației, aprobată cu modificări prin Legea nr. 87 / 2006, cu modificările și completările ulterioare; ... c) lista unităților de învățământ de stat și particular de pe raza județului respectiv, care nu au fost supuse procesului de evaluare externă periodică. ... 
(2) Listele unităților de învățământ preuniversitar de stat care, începând cu anul școlar 2016-2017, intră sub incidența prevederilor Ordonanței de urgență a Guvernului nr. 75 / 2005 privind asigurarea calității educației, aprobată cu modificări prin Legea nr. 87 / 2006, cu modificările și completările ulterioare, propuse de inspectoratele școlare județene / al municipiului București, precum și termenele de derulare a activităților de evaluare externă periodică, prevăzute în Ordinul ministrului educației naționale și cercetării științifice nr. 5.291 / 2016 privind evaluarea externă periodică a calității educației în unitățile de învățământ preuniversitar de stat acreditate, se actualizează conform listelor prevăzute la alin. (1) lit. c).
(3) Termenele de derulare a activităților de evaluare externă periodică pentru unitățile de învățământ preuniversitar de stat care, începând cu anul școlar 2016-2017, intră sub incidența prevederilor Ordonanței de urgență a Guvernului nr. 75 / 2005 privind asigurarea calității educației, aprobată cu modificări prin Legea nr. 87 / 2006, cu modificările și completările ulterioare, propuse de inspectoratele școlare județene / al municipiului București, prevăzute în Ordinul ministrului educației naționale și cercetării științifice nr. 5.291 / 2016 privind evaluarea externă periodică a calității educației în unitățile de învățământ preuniversitar de stat acreditate, se prorogă până la finalul anului școlar 2023-2024.
Articolul 2

În termen de maximum 30 de zile de la înaintarea la ARACIP a listelor menționate la art. 1, inspectoratele școlare județene / al municipiului București notifică unitățile de învățământ de stat și particular și furnizorii de educație de pe raza județului respectiv cu privire la obligația de a depune la ARACIP cererea de evaluare externă în vederea autorizării, acreditării, respectiv în vederea evaluării externe periodice, după caz, însoțită de documentația aferentă, până cel mai târziu la data de 1 decembrie 2019.
Articolul 3

Procesul de evaluare externă în vederea autorizării, acreditării și evaluării externe periodice a unităților de învățământ de stat și particular și a componentelor organizatorice ale acestora se derulează conform următorului calendar:a) 1 septembrie-1 decembrie 2019: depunerea la ARACIP a cererilor de evaluare externă în vederea autorizării, acreditării, respectiv în vederea evaluării externe periodice, după caz, însoțite de documentațiile aferente; ... b) 1 ianuarie-31 august 2020: derularea procedurilor de evaluare externă în vederea autorizării de funcționare provizorie, respectiv a acreditării, finalizate cu emiterea ordinelor ministrului educației naționale în acest sens; ... c) începând cu 1 septembrie 2020, derularea procedurilor de evaluare externă periodică, eșalonat, pe 4 ani. ... 
Articolul 4

Începând cu anul școlar 2020-2021, inspectoratele școlare județene / al municipiului București nu vor mai acorda avizul conform pentru includerea în rețeaua școlară a unităților de învățământ de stat și particular și a componentelor organizatorice care nu au solicitat ARACIP în termenele stabilite prin prezenta metodologie derularea procesului de evaluare externă în vederea autorizării, acreditării, respectiv a evaluării externe periodice, după caz.
----