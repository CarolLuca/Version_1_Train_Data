
HOTĂRÂRE nr. 86 din 15 februarie 2019
pentru aprobarea scoaterii definitive din fondul forestier național, fără compensare, de către Societatea Complexul Energetic Oltenia - S.A. a terenului în suprafață de 9,9991 ha, în vederea realizării obiectivului "Continuarea lucrărilor miniere în perimetrul de licență al UMC Tismana - Tismana I"
Publicat în 
			
MONITORUL OFICIAL nr. 135 din 20 februarie 2019

Având în vedere prevederile art. 36 alin. (1) și (6), art. 38, 41 și 44 din Legea nr. 46 / 2008 - Codul silvic, republicată, cu modificările și completările ulterioare, ale art. 1, art. 2 alin. (1) lit. e) din Legea nr. 255 / 2010 privind exproprierea pentru cauză de utilitate publică, necesară realizării unor obiective de interes național, județean și local, cu modificările și completările ulterioare, și ale art. 2 alin. (2) din Normele metodologice de aplicare a Legii nr. 255 / 2010 privind exproprierea pentru cauză de utilitate publică, necesară realizării unor obiective de interes național, județean și local, aprobate prin Hotărârea Guvernului nr. 53 / 2011, cu completările ulterioare,
în temeiul art. 108 din Constituția României, republicată, și al art. 36 alin. (7) din Legea nr. 46 / 2008 - Codul silvic, republicată, cu modificările și completările ulterioare, 
Guvernul României adoptă prezenta hotărâre.
Articolul 1

(1) Se aprobă scoaterea definitivă din fondul forestier național, fără compensare, de către Societatea Complexul Energetic Oltenia - S.A. a terenului forestier în suprafață de 9,9991 ha, în vederea realizării obiectivului "Continuarea lucrărilor miniere în perimetrul de licență al UMC Tismana - Tismana I".
(2) Terenul forestier prevăzut la alin. (1) este proprietate privată a Societății Complexul Energetic Oltenia - S.A., dobândit prin achiziție, pentru care serviciile silvice sunt asigurate de către Direcția Silvică Gorj, din cadrul Regiei Naționale a Pădurilor - Romsilva, prin Ocolul Silvic Târgu Jiu. 
(3) Terenul forestier prevăzut la alin. (1) este amplasat pe raza Ocolului Silvic Târgu Jiu din cadrul Direcției Silvice Gorj, U.P. I Strâmba, în u.a. 71 A% = 0,4869 ha, u.a. 71 E% = 0,1675 ha, u.a. 71 F% = 1,0233 ha, u.a. 72 A% = 4,8631 ha, u.a. 72 C% = 0,8514 ha, u.a. 72 D% = 0,5283 ha, u.a. 72 F% = 0,8583 ha, u.a. 73 B% = 0,3989 ha, u.a. 73 C% = 0,7324 ha și u.a. 73 D% = 0,0890 ha.
(4) Scoaterea definitivă din fondul forestier național a terenului prevăzut la alin. (1) se face cu defrișarea vegetației forestiere.
(5) Beneficiarul scoaterii definitive din fondul forestier național a terenului prevăzut la alin. (1) este Societatea Complexul Energetic Oltenia - S.A.
Articolul 2

Masa lemnoasă de pe terenul prevăzut la art. 1 alin. (1) se va precompta și se va exploata conform prevederilor legale în vigoare.
Articolul 3

Se interzice schimbarea destinației obiectivului "Continuarea lucrărilor miniere în perimetrul de licență al UMC Tismana - Tismana I" mai devreme de 5 ani de la data intrării în vigoare a prezentei hotărâri, potrivit prevederilor art. 38 alin. (3) din Legea nr. 46 / 2008 - Codul silvic, republicată, cu modificările și completările ulterioare.
Articolul 4

(1) În termen de 30 de zile de la data intrării în vigoare a prezentei hotărâri Regia Națională a Pădurilor - Romsilva, prin Direcția Silvică Gorj, Ocolul Silvic Târgu Jiu și Societatea Complexul Energetic Oltenia - S.A., încheie procesul-verbal de predare-primire a terenului prevăzut la art. 1, în prezența reprezentantului Gărzii Forestiere Râmnicu Vâlcea.
(2) Societatea Complexul Energetic Oltenia - S.A. are obligația de a opera modificările la cartea funciară intervenite, ca urmare a schimbării destinației terenului prevăzut la art. 1, în baza prezentei hotărâri și a procesului-verbal încheiat, în condițiile legii, potrivit prevederilor art. 37 alin. (9) din Legea nr. 46 / 2008, republicată, cu modificările și completările ulterioare. 
Articolul 5

Garda Forestieră Râmnicu Vâlcea, Direcția Silvică Gorj, Ocolul Silvic Târgu Jiu și Societatea Complexul Energetic Oltenia - S.A. răspund de aplicarea prevederilor prezentei hotărâri.
PRIM-MINISTRU
VASILICA-VIORICA DĂNCILĂ
Contrasemnează:
Ministrul apelor și pădurilor,
Ioan Deneș
Viceprim-ministru, ministrul mediului,
Grațiela Leocadia Gavrilescu
Ministrul energiei,
Anton Anton
București, 15 februarie 2019.
Nr. 86.
-----