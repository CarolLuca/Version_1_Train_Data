
HOTĂRÂRE nr. 469 din 3 iulie 2019
pentru modificarea anexei nr. 2 la Hotărârea Guvernului nr. 965 / 2012 privind declanșarea procedurilor de expropriere a imobilelor proprietate privată care constituie coridorul de expropriere al lucrării de utilitate publică "Modernizare DN 5, sectorul București- Adunații Copăceni km 7 + 573 - km 19 + 220", precum și suplimentarea sumei prevăzute ca justă despăgubire, aprobată prin Hotărârea Guvernului nr. 965 / 2012
Publicat în 
			
MONITORUL OFICIAL nr. 578 din 15 iulie 2019

Având în vedere art. 11 alin. (7) din Legea nr. 255 / 2010 privind exproprierea pentru cauză de utilitate publică, necesară realizării unor obiective de interes național, județean și local, cu modificările și completările ulterioare,
în temeiul art. 108 din Constituția României, republicată, al art. 5 alin. (1), art. 8 alin. (3), art. 9 alin. (8) și art. 32 din Legea nr. 255 / 2010 privind exproprierea pentru cauză de utilitate publică, necesară realizării unor obiective de interes național, județean și local, cu modificările și completările ulterioare,
Guvernul României adoptă prezenta hotărâre.
Articolul I

(1) Anexa nr. 2 la Hotărârea Guvernului nr. 965 / 2012 privind declanșarea procedurilor de expropriere a imobilelor proprietate privată care constituie coridorul de expropriere al lucrării de utilitate publică "Modernizare DN 5, sectorul București - Adunații Copăceni km 7 + 573 - km 19 + 220", publicată în Monitorul Oficial al României, Partea I, nr. 696 din 10 octombrie 2012, cu modificările și completările ulterioare, se modifică, în sensul rectificării acesteia, potrivit anexei care face parte integrantă din prezenta hotărâre.
(2) Pozițiile nr. crt. 21, 22, 26, 29, 40, 71, 77, 116, 129, 130, 133-136, 170-172, 175, 187 și 189 din anexa nr. 2 la Hotărârea Guvernului nr. 965 / 2012, cu modificările și completările ulterioare, se elimină.
Articolul II

Se aprobă declanșarea procedurii de expropriere a imobilelor proprietate privată - respectiv construcții - situate pe terenurile supuse exproprierii prin Hotărârea Guvernului nr. 965 / 2012, cu modificările și completările ulterioare, aflate la nr. crt. 19, 123 și 124 din anexa nr. 2.
Articolul III

(1) Se aprobă suplimentarea pe anul 2019 a sumei prevăzute ca justă despăgubire pentru imobilele proprietate privată care fac parte din coridorul de expropriere al lucrării de utilitate publică "Modernizare DN 5, sectorul București-Adunații Copăceni km 7 + 573 - km 19 + 220", aprobată prin Hotărârea Guvernului nr. 965 / 2012, cu modificările și completările ulterioare, cu suma totală de 733 mii lei, care se alocă de la bugetul de stat, prin bugetul Ministerului Transporturilor în limita sumelor aprobate prin Legea bugetului de stat pe anul 2019 nr. 50 / 2019, la capitolul 84.01 "Transporturi", subcapitolul 03 "Transport Rutier", titlul 58 "Proiecte cu finanțare din fonduri externe nerambursabile aferente cadrului financiar 2014-2020", articolul 58.01 "Programe din Fondul European de Dezvoltare Regională - FEDR".
(2) Suma prevăzută la alin. (1) este aferentă despăgubirii, în condițiile legii, a unor imobile cuprinse în anexa nr. 2 la Hotărârea Guvernului nr. 965 / 2012, cu modificările și completările ulterioare, modificată potrivit art. I, precum și pentru imobilele prevăzute la art. II, în conformitate cu anexa care face parte integrantă din prezenta hotărâre.
Articolul IV

Ministerul Transporturilor, prin Compania Națională de Administrare a Infrastructurii Rutiere - S.A., răspunde de realitatea datelor din anexa la prezenta hotărâre, de modul de utilizare, în conformitate cu prevederile legale, a sumei alocate potrivit prevederilor prezentei hotărâri, precum și de corectitudinea datelor înscrise în documentele care au stat la baza stabilirii acesteia.
PRIM-MINISTRU
VASILICA-VIORICA DĂNCILĂ
Contrasemnează: 
Ministrul transporturilor,
Alexandru-Răzvan Cuc
Ministrul finanțelor publice,
Eugen Orlando Teodorovici
București, 3 iulie 2019.
Nr. 469.
ANEXĂ 

LISTAcuprinzând imobilele proprietate privată care constituie coridorul de expropriere al lucrării de utilitate publică"Modernizare DN5, sectorul București-Adunații Copăceni km 7 + 573 - km 19 + 220", situate pe raza localităților Jilavași 1 Decembrie din județul Ilfov, proprietarii sau deținătorii acestora, precum și sumele individuale aferente despăgubirilor
-----