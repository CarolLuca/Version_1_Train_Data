
RAPORT nr. 202 din 9 ianuarie 2019
privind rezultatul controlului efectuat de Autoritatea Electorală Permanentă la Partidul Mișcarea Populară - Filiala Județeană Buzău
Publicat în 
			
MONITORUL OFICIAL nr. 376 din 14 mai 2019

- extras -
În conformitate cu prevederile art. 42 alin. (1) și ale art. 44 alin. (1), (4) și (6) din Legea nr. 334 / 2006 privind finanțarea activității partidelor politice și a campaniilor electorale, republicată, cu modificările și completările ulterioare, cu Planul de control pe anul 2018, aprobat de președintele Autorității Electorale Permanente, precum și cu notificarea misiunii de control, în perioada 17.04.2018-23.04.2018 s-a desfășurat misiunea de control referitoare la respectarea prevederilor legale privind veniturile și cheltuielile înregistrate de Partidul Mișcarea Populară - Filiala Județeană Buzău, perioada verificată fiind 1.01.2015-31.12.2017.
I.
Conform informațiilor furnizate de reprezentanții Filialei Județene Buzău a Partidului Mișcarea Populară pentru perioada 1.01.2015-1.08.2016, aceștia nu dețin informații și documente cu privire la existența evidenței veniturilor încasate, cu excepția veniturilor obținute din contribuțiile candidaților la alegerile locale din 5.06.2016.
În urma verificării documentelor justificative, echipa de control a constatat că în perioada 1.08.2016-31.12.2016, precum și cu ocazia alegerilor locale din anul 2016, veniturile obținute de Filiala Județeană Buzău a Partidului Mișcarea Populară au fost în valoare totală de 304.011,00 lei, după cum urmează: 24.000,00 lei - venituri din cotizații; 21.688,00 lei - venituri din contribuții alegeri locale din 5.06.2016; 258.323,00 lei - venituri din contribuții alegeri parlamentare din 11.12.2016.
De asemenea, în urma verificărilor efectuate s-a constatat că entitatea verificată a încasat venituri din alte surse nelegale în valoare totală de 10,00 lei.
În urma verificării documentelor justificative, echipa de control a constatat că în perioada 1.01.2017-31.12.2017 veniturile obținute de Filiala Județeană Buzău a Partidului Mișcarea Populară au fost în valoare totală de 7.747,00 lei, fiind obținute exclusiv din cotizații.
Conform informațiilor furnizate de reprezentanții Filialei Județene Buzău a Partidului Mișcarea Populară pentru perioada 1.01.2015-1.08.2016, aceștia nu dețin informații și documente cu privire la cheltuielile înregistrate de entitatea verificată.
În perioada 1.08.2016-31.12.2016, cheltuielile înregistrate de Partidul Mișcarea Populară - Filiala Județeană Buzău, conform documentelor justificative puse la dispoziția echipei de control, au fost în valoare totală de 304.131,36 lei.
În perioada 1.01.2017-31.12.2017, cheltuielile înregistrate de Partidul Mișcarea Populară - Filiala Județeană Buzău, conform documentelor justificative puse la dispoziția echipei de control, au fost în valoare totală de 6.896,87 lei.
S-a constatat faptul că au fost încălcate prevederile art. 3 alin. (8), art. 14 alin. (2), art. 43 alin. (4) și art. 60 alin. (3) din Legea nr. 334 / 2006, republicată, cu modificările și completările ulterioare. Pentru aceste fapte, entitatea verificată a fost sancționată potrivit art. 52 alin. (1) și alin. (2) din același act normativ.
 ... 
II.
– reconstituirea documentelor financiar-contabile care nu au putut fi puse la dispoziția echipei de control, menționate în raport, precum și efectuarea tuturor corecțiilor contabile în anul 2018, astfel încât evidența contabilă să reflecte o imagine completă asupra tuturor operațiunilor financiare realizate de Partidul Mișcarea Populară - Filiala Județeană Buzău; ... 
– respectarea întocmai, cu strictețe, a Legii nr. 334 / 2006, republicată, cu modificările și completările ulterioare, a Hotărârii Guvernului nr. 10 / 2016 pentru aprobarea Normelor metodologice de aplicare a Legii nr. 334 / 2006 privind finanțarea activității partidelor politice și a campaniilor electorale, a Legii contabilității nr. 82 / 1991, republicată, cu modificările și completările ulterioare, a Legii nr. 70 / 2015 pentru întărirea disciplinei financiare privind operațiunile de încasări și plăți în numerar și pentru modificarea și completarea Ordonanței de urgență a Guvernului nr. 193 / 2002 privind introducerea sistemelor moderne de plată, cu modificările și completările ulterioare, a Ordinului ministrului finanțelor publice nr. 3.103 / 2017 privind aprobarea Reglementărilor contabile pentru persoanele juridice fără scop patrimonial, a Ordinului ministrului finanțelor publice nr. 2.634 / 2015 privind documentele financiar-contabile și a Ordinului ministrului finanțelor publice nr. 2.861 / 2009 pentru aprobarea Normelor privind organizarea și efectuarea inventarierii elementelor de natura activelor, datoriilor și capitalurilor proprii. ... 
 ... 
București, 9 ianuarie 2019.
Nr. 202.
-----