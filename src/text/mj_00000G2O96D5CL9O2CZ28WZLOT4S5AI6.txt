
ORDIN nr. 561 din 19 septembrie 2019
pentru modificarea Normelor privind acordarea vizei anuale pentru exercitarea activității de audit financiar, aprobate prin Ordinul președintelui Autorității pentru Supravegherea Publică a Activității de Audit Statutar nr. 383 / 2019
Publicat în 
			
MONITORUL OFICIAL nr. 782 din 26 septembrie 2019

În temeiul prevederilor art. 2 pct. 6, art. 20-29, art. 40, art. 44, art. 51, art. 58-60, art. 74, art. 75 și art. 76 din Legea nr. 162 / 2017 privind auditul statutar al situațiilor financiare anuale și al situațiilor financiare anuale consolidate și de modificare a unor acte normative,
având în vedere prevederile art. 77 alin. (2) și (3) din Legea nr. 162 / 2017 privind auditul statutar al situațiilor financiare anuale și al situațiilor financiare anuale consolidate și de modificare a unor acte normative,
ținând cont de prevederile Regulamentului (UE) nr. 537 / 2014 al Parlamentului European și al Consiliului din 16 aprilie 2014 privind cerințe specifice referitoare la auditul statutar al entităților de interes public și de abrogare a Deciziei 2005 / 909 / CE a Comisiei,
președintele Autorității pentru Supravegherea Publică a Activității de Audit Statutar emite prezentul ordin.
Articolul I

Normele privind acordarea vizei anuale pentru exercitarea activității de audit financiar, aprobate prin Ordinul președintelui Autorității pentru Supravegherea Publică a Activității de Audit Statutar nr. 383 / 2019, publicat în Monitorul Oficial al României, Partea I, nr. 520 din 26 iunie 2019, se modifică după cum urmează:1. La articolul 17, alineatul (4) va avea următorul cuprins: (4) Auditorii financiari, respectiv firmele de audit care au solicitat și au obținut viza anuală cu caracter temporar pentru anul 2019 au obligația depunerii pe platforma online a documentației stabilite prin prezentele norme în vederea obținerii e-vizei anuale, inclusiv a raportului anual de activitate aferent anului calendaristic 2018, completat la toate rubricile obligatorii, în termen de 30 de zile (informațiile sintetice), de la data punerii la dispoziție de către ASPAAS a platformei online, respectiv data de 15 octombrie (informațiile detaliate). Lansarea platformei a fost anunțată pe site-ul ASPAAS la data de 2 august 2019. ... 2. La articolul 17, alineatul (5) va avea următorul cuprins: (5) Prin excepție de la termenul prevăzut la art. 12 alin. (1), pentru anul 2019 depunerea documentației pe platforma online în vederea obținerii e-vizei anuale de către toți auditorii financiari activi, respectiv toate firmele de audit, se realizează în termen de 30 de zile (informațiile sintetice) de la data punerii la dispoziție de către ASPAAS a platformei online, respectiv data de 15 octombrie (informațiile detaliate). Lansarea platformei a fost anunțată pe site-ul ASPAAS la data de 2 august 2019. ... 3. La articolul 17, alineatul (6) va avea următorul cuprins:(6) Valabilitatea vizei anuale cu caracter temporar emise de ASPAAS în anul 2019 se prelungește până la data emiterii de către ASPAAS a e-vizei, dar nu mai târziu de 30 noiembrie 2019. Conform condițiilor asumate la momentul acordării, auditorul financiar / firma de audit își asumă faptul că neîndeplinirea obligațiilor prevăzute la alin. (4) atrage desființarea retroactivă, prin îndeplinirea condiției rezolutorii sub care a fost eliberată de către ASPAAS, a vizei anuale cu caracter temporar de la momentul emiterii, auditorul financiar asumându-și consecințele legale ale desfășurării activității de audit financiar fără viză. ... 4. La articolul 17, alineatul (7) va avea următorul cuprins:(7) Prin excepție de la prevederile art. 15 lit. d), pentru anul 2019, personalul BRAIFC va elabora și înainta președintelui ASPAAS raportul până la data de 31 decembrie 2019. ... 
Articolul II

Prezentul ordin se publică în Monitorul Oficial al României, Partea I.
Președintele Autorității pentru Supravegherea Publică a Activității de Audit Statutar,
Cristiana Doina Tudor 
București, 19 septembrie 2019.
Nr. 561.
-----