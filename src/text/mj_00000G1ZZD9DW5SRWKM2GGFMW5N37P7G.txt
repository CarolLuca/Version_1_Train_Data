
ORDIN nr. 1.155 din 9 august 2019
pentru delegarea către Autoritatea Aeronautică Civilă Română a competențelor de aplicare a dispozițiilor de salvgardare și flexibilitate prevăzute de art. 70 și 71 din Regulamentul (UE) 2018 / 1.139 al Parlamentului European și al Consiliului din 4 iulie 2018 privind normele comune în domeniul aviației civile și de înființare a Agenției Uniunii Europene pentru Siguranța Aviației, de modificare a Regulamentelor (CE) nr. 2.111 / 2005, (CE) nr. 1.008 / 2008, (UE) nr. 996 / 2010, (UE) nr. 376 / 2014 și a Directivelor 2014 / 30 / UE și 2014 / 53 / UE ale Parlamentului European și ale Consiliului, precum și de abrogare a Regulamentelor (CE) nr. 552 / 2004 și (CE) nr. 216 / 2008 ale Parlamentului European și ale Consiliului și a Regulamentului (CEE) nr. 3.922 / 91 al Consiliului
Publicat în 
			
MONITORUL OFICIAL nr. 694 din 22 august 2019

Având în vedere dispozițiile art. 2 din Hotărârea Guvernului nr. 405 / 1993 privind înființarea Autorității Aeronautice Civile Române, cu modificările și completările ulterioare,
pentru aplicarea prevederilor art. 70 și 71 din Regulamentul (UE) 2018 / 1.139 al Parlamentului European și al Consiliului din 4 iulie 2018 privind normele comune în domeniul aviației civile și de înființare a Agenției Uniunii Europene pentru Siguranța Aviației, de modificare a Regulamentelor (CE) nr. 2.111 / 2005,(CE) nr. 1.008 / 2008,(UE) nr. 996 / 2010, (UE) nr. 376 / 2014 și a Directivelor 2014 / 30 / UE și 2014 / 53 / UE ale Parlamentului European și ale Consiliului, precum și de abrogare a Regulamentelor (CE) nr. 552 / 2004 și (CE) nr. 216 / 2008 ale Parlamentului European și ale Consiliului și a Regulamentului (CEE) nr. 3.922 / 91 al Consiliului, denumit în continuare Regulamentul (UE) 2018 / 1.139,
în temeiul prevederilor art. 5 alin. (1) din Ordonanța Guvernului nr. 29 / 1997 privind Codul aerian civil, republicată, cu modificările și completările ulterioare, precum și ale art. 5 alin. (4) din Hotărârea Guvernului nr. 21 / 2015 privind organizarea și funcționarea Ministerului Transporturilor, cu modificările și completările ulterioare,
ministrul transporturilor emite următorul ordin:
Articolul 1

(1) Se deleagă Autorității Aeronautice Civile Române competența de aplicare a dispozițiilor de salvgardare și flexibilitate prevăzute de art. 70 și 71 din Regulamentul (UE) 2018 / 1.139.
(2) În exercitarea competențelor delegate conform alin. (1), Autoritatea Aeronautică Civilă Română asigură informarea Comisiei Europene, a Agenției Uniunii Europene pentru Siguranța Aviației și a celorlalte state membre conform dispozițiilor art. 70 și 71 din Regulamentul (UE) 2018 / 1.139, precum și a altor persoane vizate, cu respectarea prevederilor art. 74 din Regulamentul (UE) 2018 / 1.139.
Articolul 2

Autoritatea Aeronautică Civilă Română exercită atribuțiile prevăzute la art. 1 în limitele competențelor ce îi revin potrivit legii.
Articolul 3

Autoritatea Aeronautică Civilă Română transmite o informare motivată corespunzător Ministerului Transporturilor, precum și altor autorități naționale competente, după caz, ori de câte ori face uz de prevederile art. 70 și 71 din Regulamentul (UE) 2018 / 1.139 potrivit delegării de competențe prevăzute la art. 1.
Articolul 4

La data intrării în vigoare a prezentului ordin, Ordinul ministrului transporturilor nr. 599 / 2016 privind delegarea către Autoritatea Aeronautică Civilă Română a competențelor de acordare a derogărilor prevăzute de art. 14 alin. (4) din Regulamentul (CE) nr. 216 / 2008 al Parlamentului European și al Consiliului din 20 februarie 2008 privind normele comune în domeniul aviației civile și instituirea unei Agenții Europene de Siguranță a Aviației și de abrogare a Directivei 91 / 670 / CEE a Consiliului, a Regulamentului (CE) nr. 1.592 / 2002 și a Directivei 2004 / 36 / CE, publicat în Monitorul Oficial al României, Partea I, nr. 584 din 1 august 2016, se abrogă.
Articolul 5

Prezentul ordin se publică în Monitorul Oficial al României, Partea I.
p. Ministrul transporturilor,
Marius Humelnicu,
secretar de stat
București, 9 august 2019.
Nr. 1.155.
-----