
ORDIN nr. 32 din 25 februarie 2019
pentru aprobarea tarifelor reglementate de energie electrică aplicate clienților casnici de către furnizorii de ultimă instanță a căror decizie de desemnare a intrat în vigoare anterior datei de 1 martie 2019, dar care nu au clienți casnici în portofoliu, și de către furnizorii de ultimă instanță a căror decizie de desemnare intră în vigoare ulterior datei de 1 martie 2019
Publicat în 
			
MONITORUL OFICIAL nr. 153 din 26 februarie 2019

Având în vedere prevederile art. 22 alin. (1^1), alin. (2) lit. d), ale art. 75 alin. (1) lit. h) și art. 79 alin. (3) din Legea energiei electrice și a gazelor naturale nr. 123 / 2012, cu modificările și completările ulterioare, precum și ale Metodologiei de stabilire a tarifelor reglementate și a prețurilor aplicate de furnizorii de ultimă instanță clienților finali, aprobată prin Ordinul președintelui Autorității Naționale de Reglementare în Domeniul Energiei nr. 11 / 2019, cu modificările ulterioare,
în temeiul art. 5 alin. (1) lit. b) și al art. 9 alin. (1) lit. ac) din Ordonanța de urgență a Guvernului nr. 33 / 2007 privind organizarea și funcționarea Autorității Naționale de Reglementare în Domeniul Energiei, aprobată cu modificări și completări prin Legea nr. 160 / 2012, cu modificările și completările ulterioare,
președintele Autorității Naționale de Reglementare în Domeniul Energiei emite următorul ordin:
Articolul 1

Se aprobă tarifele reglementate de energie electrică aplicate de către furnizorii de ultimă instanță a căror decizie de desemnare a intrat în vigoare anterior datei de 1 martie 2019, dar care nu au clienți casnici în portofoliu, și de către furnizorii de ultimă instanță a căror decizie de desemnare intră în vigoare ulterior datei de 1 martie 2019, prevăzute în anexa care face parte integrantă din prezentul ordin.
Articolul 2

Tarifele reglementate prevăzute în anexă se aplică de către furnizorii prevăzuți la art. 1, începând cu data de 1 martie 2019, la facturarea consumului de energie electrică activă la locurile de consum ale clienților casnici cu care au încheiate contracte de furnizare a energiei electrice în regim reglementat, aflate în zona de rețea prevăzută în anexă.
Articolul 3

Tarifele reglementate aplicate de furnizorii de ultimă instanță, aprobate de Autoritatea Națională de Reglementare în Domeniul Energiei, nu includ taxe sau impozite de tipul certificatelor verzi, contribuției pentru cogenerarea de înaltă eficiență, accizelor stabilite conform legii, taxei pe valoarea adăugată. Aceste taxe sau impozite vor fi evidențiate distinct în factură și vor fi incluse în suma totală de plată. 
Articolul 4

În calculul valorii facturii se utilizează tarifele reglementate în forma aprobată de Autoritatea Națională de Reglementare în Domeniul Energiei cu 5 zecimale. Rotunjirea la unitatea monetară minimă (banul) se realizează la valoarea facturii, înainte de aplicarea taxei pe valoarea adăugată.
Articolul 5

Furnizorii de ultimă instanță prevăzuți la art. 1 duc la îndeplinire prevederile prezentului ordin, iar direcțiile de specialitate din cadrul Autorității Naționale de Reglementare în Domeniul Energiei urmăresc aplicarea acestuia.
Articolul 6

Prezentul ordin se publică în Monitorul Oficial al României, Partea I, și intră în vigoare la data de 1 martie 2019.
Președintele Autorității Naționale de Reglementare în Domeniul Energiei,
Dumitru Chiriță 
București, 25 februarie 2019.
Nr. 32.
ANEXĂ

Tarife reglementate aplicate de către furnizorii de ultimă instanță a căror decizie de desemnarea intrat în vigoare anterior datei de 1 martie 2019, dar care nu au clienți casnici în portofoliu, și de către furnizorii de ultimă instanță a căror decizie de desemnare intră în vigoare ulterior datei de 1 martie 2019 - lei / kWh -
Nivel tensiuneZonă de rețeaOltenia MoldovaDobrogeaBanatMuntenia SudMuntenia NordTransilvania NordTransilvania SudMedie tensiune0,366750,356130,334020,340950,302960,347710,359870,35161 Joasă tensiune0,478290,480880,457880,446100,412730,464510,460850,45418
----