
ORDIN nr. 766 din 22 aprilie 2019
pentru modificarea Ordinului ministrului transporturilor și al ministrului afacerilor interne nr. 647 / 127 / 2016 privind introducerea restricției de circulație pentru vehiculele rutiere cu masa totală maximă autorizată mai mare sau egală cu 7,5 tone, altele decât cele destinate exclusiv transportului de persoane, pe drumul național DN1 (E60), sectorul București-Ploiești-Brașov 
Publicat în 
			
MONITORUL OFICIAL nr. 480 din 12 iunie 2019

În conformitate cu prevederile art. 44 alin. (2) din Ordonanța Guvernului nr. 43 / 1997 privind regimul drumurilor, republicată, cu modificările și completările ulterioare, precum și ale art. VII din Legea nr. 198 / 2015 privind aprobarea Ordonanței Guvernului nr. 7 / 2010 pentru modificarea și completarea Ordonanței Guvernului nr. 43 / 1997 privind regimul drumurilor,
în temeiul art. 5 alin. (4) din Hotărârea Guvernului nr. 21 / 2015 privind organizarea și funcționarea Ministerului Transporturilor, cu modificările și completările ulterioare, precum și al art. 7 alin. (5) din Ordonanța de urgență a Guvernului nr. 30 / 2007 privind organizarea și funcționarea Ministerului Afacerilor Interne, aprobată cu modificări prin Legea nr. 15 / 2008, cu modificările și completările ulterioare,
ministrul transporturilor și ministrul afacerilor interne emit următorul ordin:
Articolul I

Ordinul ministrului transporturilor și al ministrului afacerilor interne nr. 647 / 127 / 2016 privind introducerea restricției de circulație pentru vehiculele rutiere cu masa totală maximă autorizată mai mare sau egală cu 7,5 tone, altele decât cele destinate exclusiv transportului de persoane, pe drumul național DN1 (E60), sectorul București-Ploiești-Brașov, publicat în Monitorul Oficial al României, Partea I, nr. 690 din 6 septembrie 2016, se modifică după cum urmează:1. La articolul 5, alineatul (5) va avea următorul cuprins:(5) Autorizația nominală de circulație se personalizează cu:a) numărul autorizației; ... b) deținătorul sau utilizatorul, așa cum sunt menționați în certificatul de înmatriculare al autovehiculului, în copia conformă a licenței comunitare pentru transportul rutier contra cost de mărfuri sau în copia conformă a certificatului de transport în cont propriu pentru transportul rutier de mărfuri; ... c) numărul de înmatriculare sau înregistrare al autovehiculului sau al autovehiculului tractor, după caz; în autorizația nominală nu se înscrie numărul de înmatriculare al remorcii sau semiremorcii tractate de un vehicul tractor; ... d) sectorul restricționat pentru care este emisă autorizația nominală de circulație; ... e) perioada de valabilitate a autorizației nominale de circulație. ...  ... 2. Articolul 10 va avea următorul cuprins:Articolul 10(1) Vehiculele prevăzute la art. 7 lit. l) se pot deplasa doar pe sectorul restricționat cuprins între intersecția cea mai apropiată a DN1 cu un drum național și domiciliul / sediul social ori punctul de lucru declarat la registrul comerțului, pe direcția de mers, fiind interzisă tranzitarea restului sectorului restricționat.(2) În cazul operatorilor economici care au domiciliul / sediul social ori punctul de lucru pe sectorul cuprins între DN1 km 67+400 (Ploiești, intersecția DN1 cu DJ236) și Sinaia, care se deplasează pe direcția nord, intersecția cea mai apropiată a DN1 cu un drum național pe direcția de mers este intersecția DN1 cu DN73 A (Predeal).(3) Dovada îndeplinirii condițiilor stabilite la alin. (1) se face la solicitarea organelor de control, în traseu, cu cartea de identitate a deținătorului, în cazul persoanelor fizice, sau cu certificatul constatator emis de registrul comerțului din care să reiasă sediul social ori punctul de lucru, în copie semnată în original de către conducătorul unității, cu înscrisul «Conform cu originalul», în cazul persoanelor juridice. ... 3. Anexa nr. 1 se modifică și se înlocuiește cu anexa care face parte integrantă din prezentul ordin. ... 
Articolul II

Prezentul ordin se publică în Monitorul Oficial al României, Partea I, și intră în vigoare la data publicării.
p. Ministrul transporturilor,
Dragoș-Virgil Titea,
secretar de stat
Ministrul afacerilor interne,
Carmen Daniela Dan
ANEXĂ

(Anexa nr. 1 la Ordinul nr. 647 / 127 / 2016)
Zilele și intervalele orare în care se aplică restricția de circulație pentru vehiculele rutierecu masă totală maximă autorizată mai mare sau egală cu 7,5 tone, altele decât cele destinate exclusiv transportului de persoane, pe drumul național DN 1 (E60), sectorul București-Ploiești-Brașov
Nr. crt.Indicativ drumTraseuZilele și intervalele orare restricționateluni-joivineri și sâmbătăduminică1 DN 1 DN1, km 17+900 (limită oraș Otopeni) - Ploiești (intersecție DN1 cu DN1 A)6,00-22,000,00-24,000,00-24,002 DN1, km 67+400 Ploiești (intersecție DN1 cu DJ236) - Brașov (intersecție DN1 cu DN1 A)6,00-22,000,00-1,00 5,00-24,000,00-24,00
----