
HOTĂRÂRE nr. 828 din 28 noiembrie 2019
pentru modificarea Hotărârii Guvernului nr. 246 / 2010 privind numirea guvernatorului și a viceguvernatorului României în Consiliul Guvernatorilor Băncii pentru Comerț și Dezvoltare a Mării Negre, a Hotărârii Guvernului nr. 921 / 2018 pentru stabilirea nivelului de reprezentare a României în Consiliul Guvernatorilor și Consiliul Directorilor Băncii Internaționale de Investiții și în Consiliul Băncii Internaționale de Cooperare Economică, precum și a Hotărârii Guvernului nr. 110 / 2019 pentru stabilirea nivelului de reprezentare a României în Consiliul guvernatorilor Băncii Asiatice de Investiții în Infrastructură 
Publicat în 
			
MONITORUL OFICIAL nr. 971 din 3 decembrie 2019

În temeiul art. 108 din Constituția României, republicată, 
Guvernul României adoptă prezenta hotărâre.
Articolul I

Hotărârea Guvernului nr. 246 / 2010 privind numirea guvernatorului și a viceguvernatorului României în Consiliul Guvernatorilor Băncii pentru Comerț și Dezvoltare a Mării Negre, publicată în Monitorul Oficial al României, Partea I, nr. 218 din 7 aprilie 2010, se modifică după cum urmează:1. Articolul 1 va avea următorul cuprins: Articolul 1 Guvernator al României în Consiliul Guvernatorilor Băncii pentru Comerț și Dezvoltare a Mării Negre este secretarul de stat din Ministerul Finanțelor Publice, responsabil cu coordonarea relațiilor cu instituțiile financiare internaționale. ... 2. Articolul 2 va avea următorul cuprins: Articolul 2 Viceguvernatorul României în Consiliul Guvernatorilor Băncii pentru Comerț și Dezvoltare a Mării Negre este o persoană responsabilă cu coordonarea relațiilor cu instituțiile financiare internaționale, desemnată de ministrul finanțelor publice. ... 
Articolul II

Hotărârea Guvernului nr. 921 / 2018 pentru stabilirea nivelului de reprezentare a României în Consiliul Guvernatorilor și Consiliul Directorilor Băncii Internaționale de Investiții și în Consiliul Băncii Internaționale de Cooperare Economică, publicată în Monitorul Oficial al României, Partea I, nr. 987 din 21 noiembrie 2018, se modifică după cum urmează:1. Articolul 1 va avea următorul cuprins: Articolul 1 Guvernatorul pentru România în Consiliul Guvernatorilor Băncii Internaționale de Investiții este secretarul de stat din Ministerul Finanțelor Publice, responsabil cu coordonarea relațiilor cu instituțiile financiare internaționale, iar supleantul său este o persoană responsabilă cu coordonarea relațiilor cu instituțiile financiare internaționale, desemnată de ministrul finanțelor publice. ... 2. Articolul 2 va avea următorul cuprins: Articolul 2 Director pentru România în Consiliul Directorilor Băncii Internaționale de Investiții este directorul general din Ministerul Finanțelor Publice responsabil cu coordonarea relațiilor cu instituțiile financiare internaționale, iar supleantul său este șeful de serviciu responsabil cu gestionarea relațiilor cu instituțiile financiare internaționale sau o persoană responsabilă cu coordonarea relațiilor cu instituțiile financiare internaționale, desemnată de ministrul finanțelor publice. ... 
Articolul III

Articolul unic al Hotărârii Guvernului nr. 110 / 2019 pentru stabilirea nivelului de reprezentare a României în Consiliul guvernatorilor Băncii Asiatice de Investiții în Infrastructură, publicată în Monitorul Oficial al României, Partea I, nr. 174 din 5 martie 2019, se modifică și va avea următorul cuprins:ARTICOL UNICGuvernatorul pentru România în Consiliul guvernatorilor Băncii Asiatice de Investiții în Infrastructură este secretarul de stat din Ministerul Finanțelor Publice, responsabil cu coordonarea relațiilor cu instituțiile financiare internaționale, iar supleantul său este o persoană responsabilă cu coordonarea relațiilor cu instituțiile financiare internaționale, desemnată de ministrul finanțelor publice.
PRIM-MINISTRU
LUDOVIC ORBAN 
Contrasemnează: 
Ministrul finanțelor publice,
Vasile-Florin Cîțu 
Ministrul afacerilor externe,
Bogdan Lucian Aurescu 
București, 28 noiembrie 2019.
Nr. 828.
----