
REZOLUȚIE MSC.409(97) din 25 noiembrie 2016
privind amendamentele la Convenția internațională din 1974 pentru ocrotirea vieții omenești pe mare
Publicat în 
			
MONITORUL OFICIAL nr. 1059 din 31 decembrie 2019


						Notă 
...
			
Conținută de ORDINUL nr. 285 din 24 decembrie 2019, publicat în Monitorul Oficial al României, Partea I, nr. 1.059 din 31 decembrie 2019.
Amendamente la Convenția internațională din 1974 pentru ocrotirea vieții omenești pe mare, așa cum a fost amendată
Comitetul de siguranță maritimă,
amintind articolul 28(b) al Convenției privind crearea Organizației Maritime Internaționale referitor la funcțiile comitetului,
amintind, de asemenea, articolul VIII(b) din Convenția internațională din 1974 pentru ocrotirea vieții omenești pe mare ("Convenția"), referitor la procedura de amendare aplicabilă anexei la Convenție, altele decât dispozițiile prevăzute în capitolul 1,
luând în considerare, în cadrul celei de-a nouăzeci și șaptea sesiuni a sa, amendamentele la Convenție propuse și difuzate în conformitate cu articolul VIII(b)(i) din Convenție,
1.
adoptă, în conformitate cu articolul VIII(b)(iv) din Convenție, amendamentele la Convenție al căror text este prevăzut în anexa la prezenta rezoluție;
 ... 
2.
stabilește, în conformitate cu articolul VIII(b)(vi)(2)(bb) din Convenție, că amendamentele menționate se vor considera ca fiind acceptate la 1 iulie 2019, cu excepția cazului în care până la această dată mai mult de o treime din guvernele contractante la Convenție sau guvernele contractante ale căror flote comerciale reprezintă nu mai puțin de 50% din tonajul brut al flotei comerciale mondiale au notificat secretarului general obiecțiile lor la aceste amendamente;
 ... 
3.
invită guvernele contractante la Convenție să ia notă că, în conformitate cu articolul VIII(b)(vii)(2) din Convenție, amendamentele vor intra în vigoare la 1 ianuarie 2020, după acceptarea lor în conformitate cu paragraful 2 de mai sus;
 ... 
4.
solicită secretarului general, în conformitate cu articolul VIII(b)(v) din Convenție, să transmită copii certificate ale prezentei rezoluții și ale textului amendamentelor cuprinse în anexă tuturor guvernelor contractante la Convenție;
 ... 
5.
solicită, de asemenea, secretarului general să transmită copii ale acestei rezoluții și ale anexei sale membrilor Organizației care nu sunt guverne contractante la Convenție.
 ... 
ANEXĂ

la Rezoluția MSC.409(97)
Amendamente la Convenția internațională din 1974 pentru ocrotirea vieții omenești pe mare, așa cum a fost amendată
Capitolul II-1 Construcție - structură, compartimentare și stabilitate, mașini și instalații electricePARTEA AGeneralitățiRegula 3-12 - Protecție împotriva zgomotului1 Paragraful 2.1 existent se modifică după cum urmează:.1 la care contractul de construcție a fost încheiat înainte de 1 iulie 2014 și la care chila a fost pusă sau aflată într-un stadiu similar de construcție la 1 ianuarie 2009 sau după această dată; sau ...  ... 
Capitolul II-2 Construcție - protecția contra incendiului, detectarea și stingerea incendiuluiPARTEA AGeneralitățiRegula 1 - Aplicare2 După paragraful 2.8 existent se adaugă următorul nou paragraf:2.9 Regula 10.5.1.2.2, așa cum a fost amendată prin Rezoluția MSC.409(97), se aplică navelor construite înainte de 1 ianuarie 2020, inclusiv celor construite înainte de 1 iulie 2012. ...  ... PARTEA CStingerea incendiuluiRegula 10 - Combaterea incendiului3 La paragraful 5.1.2.2, ultima frază se înlocuiește cu următorul text:În cazul căldărilor de uz gospodăresc cu o putere mai mică de 175 kW sau al căldărilor protejate de instalații fixe de stingerea incendiului, cu aplicare locală, pe bază de apă, conform cerințelor paragrafului 5.6, un stingător cu spumă de tip aprobat cu o capacitate de cel puțin 135 l nu este necesar. ... 
Capitolul XI-1 Măsuri speciale pentru sporirea siguranței maritime4 După regula 2 existentă se inserează următoarea nouă regulă 2-1:Regula 2-1 - Armonizarea perioadelor de inspecție pentru navele de marfă care nu fac obiectul Codului ESPPentru navele de marfă care nu fac obiectul unor inspecții intensificate conform regulii XI-1 / 2, fără a aduce atingere altor dispoziții, inspecțiile intermediare și de reînnoire prevăzute în regula I / 10 pot fi efectuate și completate în perioadele corespunzătoare, așa cum se specifică în Codul ESP 2011, așa cum poate fi amendat, și în liniile directoare elaborate de Organizație, după caz. ... 
----