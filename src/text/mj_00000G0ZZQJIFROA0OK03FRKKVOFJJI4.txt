
PROCEDURĂ din 14 martie 2019
privind acordul Agenției Române de Asigurare a Calității în Învățământul Preuniversitar de înființare, în cadrul palatelor, cluburilor copiilor, cluburilor sportive școlare, de noi cercuri / discipline sportive, după caz, fără parcurgerea procedurii de evaluare externă în vederea obținerii autorizației de funcționare provizorie
Publicat în 
			
MONITORUL OFICIAL nr. 264 din 5 aprilie 2019


						Notă 
...
			
Aprobată prin Ordinul nr. 3.667 din 14 martie 2019, publicat în Monitorul Oficial, Partea I, nr. 264 din 5 aprilie 2019
Articolul 1

Palatele, cluburile copiilor și cluburile sportive școlare pot înființa noi cercuri, respectiv discipline sportive, fără parcurgerea procedurii de evaluare externă în vederea obținerii autorizației de funcționare provizorie.
Articolul 2

Palatele, cluburile copiilor și cluburile sportive școlare vor solicita acordul Agenției Române de Asigurare a Calității în Învățământul Preuniversitar (ARACIP) pentru înființarea de noi cercuri, respectiv discipline sportive, până cel mai târziu la data de 15 octombrie, pentru anul școlar următor.
Articolul 3

(1) În vederea obținerii acordului ARACIP, palatele, cluburile copiilor, cluburile sportive școlare menționate anterior înaintează ARACIP o cerere-tip, însoțită de următoarele documente:a) fișa-tip a unității de învățământ, conform modelului ARACIP; ... b) rapoartele anuale de evaluare internă (RAEI) realizate de unitatea de învățământ în ultimii 3 ani; ... c) noul proiect de dezvoltare instituțională, realizat pe termen mediu 3-5 ani; ... d) proiectul de ofertă educațională. ... 
(2) Cererea și fișa-tip se vor înainta ARACIP în format letric, iar documentele menționate la alin. (1) se vor încărca în aplicația calitate.aracip.eu.
Articolul 4

Cererea va fi soluționată de ARACIP în maximum 45 de zile de la data înregistrării, prin emiterea acordului ARACIP în formatul prevăzut în anexa care face parte integrantă din prezenta procedură sau printr-o notificare privind respingerea cererii, după caz.
Articolul 5

Acordul ARACIP se aduce la cunoștința palatului / clubului respectiv și inspectoratului școlar în termen de maximum 5 zile lucrătoare de la data emiterii.
Articolul 6

După emiterea acordului, ARACIP este obligată să actualizeze în mod corespunzător informațiile cuprinse în Registrul unităților de învățământ preuniversitar acreditate.
Articolul 7

Palatele, cluburile copiilor și cluburile sportive școlare au obligația de a solicita evaluarea externă periodică, în termenele și cu respectarea procedurilor prevăzute de legislația în vigoare.
ANEXĂ

la procedură

 - SPECIMEN -
ACORD DE ÎNFIINȚARE
Având în vedere prevederile art. 29 alin. (2^6) din Ordonanța de urgență a Guvernului nr. 75 / 2005 privind asigurarea calității educației, aprobată cu modificări prin Legea nr. 87 / 2006, cu modificările și completările ulterioare,
ținând cont de Cererea înregistrată la Agenția Română de Asigurare a Calității în Învățământul Preuniversitar cu nr. ……………………., însoțită de documentația aferentă, depusă de ………………….., cu sediul în …………………………., 
începând cu anul școlar ……………………., în cadrul ……………………. vor fi înființate următoarele cercuri / discipline sportive: ……………………. .
Capacitatea maximă de școlarizare este de …………………......................................................…. .
…………………………......…………………….. are obligația de a solicita evaluarea externă periodică, în anul școlar ……………………., sub sancțiunea revocării prezentului acord.
Președintele Agenției Române de Asigurare a Calității în Învățământul Preuniversitar,
……………………………………………………
Nr. ………………....…….
Data …………………….
----