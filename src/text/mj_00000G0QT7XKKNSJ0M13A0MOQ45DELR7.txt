
HOTĂRÂRE nr. 1.033 din 21 decembrie 2018
privind transmiterea imobilelor 2407 și 5036 din domeniul public al statului și din administrarea Ministerului Apărării Naționale în domeniul public al comunei Jegălia, județul Călărași, și pentru modificarea anexei nr. 4 la Hotărârea Guvernului nr. 1.705 / 2006 pentru aprobarea inventarului centralizat al bunurilor din domeniul public al statului
Publicat în 
			
MONITORUL OFICIAL nr. 9 din 4 ianuarie 2019

În temeiul art. 108 alin. (2) din Constituția României, republicată, al art. 9 alin. (1) și al art. 20 din Legea nr. 213 / 1998 privind bunurile proprietate publică, cu modificările și completările ulterioare, și în conformitate cu prevederile art. 869 din Legea nr. 287 / 2009 privind Codul civil, republicată, cu modificările ulterioare,
Guvernul României adoptă prezenta hotărâre.
Articolul 1

Se aprobă transmiterea imobilelor 2407 și 5036, având datele de identificare prevăzute în anexa care face parte integrantă din prezenta hotărâre, din domeniul public al statului și din administrarea Ministerului Apărării Naționale în domeniul public al comunei Jegălia, județul Călărași, precum și declararea acestora din bunuri de interes public național în bunuri de interes public local.
Articolul 2

După preluare, imobilele transmise potrivit art. 1 se utilizează pentru realizarea obiectivelor de investiții menționate în Hotărârea Consiliului Local al Comunei Jegălia nr. 66 / 2018, astfel:– o suprafață de 0,2816 ha din imobilul 5036 se modernizează cu fonduri de la bugetul local, în termen de 3 ani de la preluare, urmând a avea destinația de stradă pentru accesul auto și pietonal pentru cetățenii din localitate și cei care tranzitează localitatea și care va fi interconectată la rețeaua de drumuri de interes local; ... – o suprafață de 0,3793 ha din imobilul 5036 se modernizează în vederea extinderii rețelelor de drumuri de interes local, iar imobilul 2407 se utilizează pentru realizarea unui adăpost pentru populație în caz de calamități, război și forță majoră, într-un termen de 5 ani de la preluare, cu fonduri asigurate de la bugetul local. ... 
Articolul 3

În cazul în care nu se respectă destinațiile imobilelor și termenele prevăzute la art. 2, acestea revin în domeniul public al statului și în administrarea Ministerului Apărării Naționale, în conformitate cu prevederile legale în vigoare.
Articolul 4

Predarea-preluarea imobilelor transmise potrivit prevederilor art. 1 se face pe bază de protocol încheiat între Ministerul Apărării Naționale și Comuna Jegălia, prin structurile specializate, în termen de 60 de zile de la data intrării în vigoare a prezentei hotărâri.
Articolul 5

Ministerul Apărării Naționale își va actualiza în mod corespunzător datele din evidența cantitativ-valorică și de cadastru și, împreună cu Ministerul Finanțelor Publice, va opera modificările corespunzătoare în anexa nr. 4 la Hotărârea Guvernului nr. 1.705 / 2006 pentru aprobarea inventarului centralizat al bunurilor din domeniul public al statului, cu modificările și completările ulterioare.
PRIM-MINISTRU
VASILICA-VIORICA DĂNCILĂ
Contrasemnează:
p. Ministrul apărării naționale,
Nicolae Nasta,
secretar de stat
p. Viceprim-ministru, ministrul dezvoltării regionale și administrației publice,
Sirma Caraman,
secretar de stat
Ministrul finanțelor publice,
Eugen Orlando Teodorovici
București, 21 decembrie 2018.
Nr. 1.033.
ANEXĂ

DATELE DE IDENTIFICAREale imobilelor 2407 și 5036 care se transmit din domeniul public al statului și din administrarea Ministerului Apărării Naționale în domeniul public al Comunei Jegălia, județul Călărași, și care se declară din bunuri de interes public național în bunuri de interes public local
Nr. MFPCodul de clasificareDenumirea bunuluiAdresaValoarea de inventar (în lei)Elementele-cadru de descriere tehnică/ Cartea funciară / Nr. cadastralePersoana juridică de la care se transmite imobilul / CUIPersoana juridică la care se transmite imobilul / CUI1037478.19.01 Imobil 2407 Județul Călărași, comuna Jegălia60.583,111. Teren 0,7074 ha - Valoare contabilă = 60.583,11 lei CF nr. 21310 Nr. cadastral 21310 Statul român, din administrarea Ministerului Apărării Naționale CUI - 4183229 Domeniul public al comunei Jegălia, județul Călărași CUI - 37967561036938.19.01 Imobil 5036 Județul Călărași, comuna Jegălia, satul Iezeru48.473,361. Teren 0,6609 ha - Valoare contabilă = 48.473,36 lei CF nr. 22010 Nr. cadastral 22010 Statul român, din administrarea Ministerului Apărării Naționale CUI - 4183229 Domeniul public al comunei Jegălia, județul Călărași CUI - 3796756
-----