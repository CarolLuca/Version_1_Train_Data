
REZOLUȚIE MSC.423(98) din 15 iunie 2017
privind amendamentele la Codul internațional din 1994 pentru siguranța navelor de mare viteză (Codul HSC 1994)
Publicat în 
			
MONITORUL OFICIAL nr. 1059 din 31 decembrie 2019


						Notă 
...
			
Conținută de ORDINUL nr. 296 din 24 decembrie 2019, publicat în Monitorul Oficial al României, Partea I, nr. 1.059 din 31 decembrie 2019.
Amendamente la Codul internațional din 1994 pentru siguranța navelor de mare viteză (Codul HSC 1994)
Comitetul de siguranță maritimă,
amintind articolul 28(b) din Convenția privind crearea Organizației Maritime Internaționale referitor la funcțiile Comitetului,
notând Rezoluția MSC.36(63), prin care a adoptat Codul internațional din 1994 pentru siguranța navelor de mare viteză ("Codul HSC 1994"), care a devenit obligatoriu conform capitolului X din Convenția internațională din 1974 pentru ocrotirea vieții omenești pe mare ("Convenția"),
notând, de asemenea, articolul VIII(b) și regula X / 1.1 din Convenție privind procedura pentru amendarea Codului HSC 1994,
luând in considerare, la cea de-a nouăzeci și opta sesiune a sa, amendamentele la Codul HSC 1994 propuse și difuzate în conformitate cu articolul VIII(b)(i) din Convenție,
1
adoptă, în conformitate cu articolul VIII(b)(iv) din Convenție, amendamentele la Codul HSC 1994, al căror text este prevăzut în anexa la prezenta rezoluție;
 ... 
2
stabilește, în conformitate cu articolul VIII(b)(vi)(2)(bb) din Convenție, că aceste amendamente trebuie să fie considerate ca fiind acceptate la 1 iulie 2019, cu excepția cazului în care, înainte de această dată, cel puțin o treime dintre guvernele contractante la Convenție sau guvernele contractante ale căror flote comerciale reprezintă în total nu mai puțin de 50% din tonajul brut al flotei comerciale mondiale vor fi notificat obiecțiile lor la amendamente;
 ... 
3
invită guvernele contractante la Convenție să ia notă că, în conformitate cu articolul VIII(b)(vii)(2) din Convenție, amendamentele vor intra în vigoare la 1 ianuarie 2020, după acceptarea lor în conformitate cu paragraful 2 de mai sus;
 ... 
4
solicită secretarului general, în sensul articolului VIII(b)(v) din Convenție, să transmită tuturor guvernelor contractante la Convenție copii certificate ale prezentei rezoluții și ale textului amendamentelor conținut în anexă;
 ... 
5
solicită, de asemenea, secretarului general să transmită copii ale prezentei rezoluții și ale anexei sale membrilor Organizației care nu sunt guverne contractante la Convenție.
 ... 
ANEXĂ

la Rezoluția MSC.423(98)
Amendamente la Codul internațional din 1994 pentru siguranța navelor de mare viteză (Codul HSC 1994)
Capitolul 8 Mijloace și dispozitive de salvare8.10 Ambarcațiuni de salvare și bărci de urgență1 Paragrafele 8.10.1.5 și 8.10.1.6 se înlocuiesc cu următoarele:.5 fără a aduce atingere prevederilor de la .4 de mai sus, nava trebuie să fie dotată cu suficiente bărci de salvare încât, în situația abandonării navei, având la bord numărul total de persoane pe care nava este autorizată să le transporte, să se asigure că: ... .5.1 cel mult nouă plute de salvare prevăzute în conformitate cu 8.10.1.1 sunt adunate de fiecare barcă de salvare; sau ... .5.2 dacă Administrația consideră că bărcile de salvare pot remorca o pereche de astfel de plute de salvare simultan, atunci fiecare barcă de salvare poate aduna cel mult 12 plute de salvare prevăzute în conformitate cu 8.10.1.1; și ... .5.3 nava poate fi evacuată în timpul specificat în 4.8. ... .6 nava cu lungime mai mică de 20 m poate fi exceptată de la dotarea cu o barcă de urgență, cu condiția ca această navă să respecte toate cerințele următoare: ... .6.1 nava este prevăzută cu mijloace care să permită recuperarea unei persoane lipsite de ajutor din apă, cu corpul în poziție orizontală sau apropiată de orizontală; ... .6.2 recuperarea persoanei lipsite de ajutor poate fi observată de pe puntea de navigație; și ... .6.3 nava este suficient de manevrabilă pentru a se apropia și recupera persoane în cele mai nefavorabile condiții. ...  ...  ... 
----