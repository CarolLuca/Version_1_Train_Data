
HOTĂRÂRE nr. 716 din 2 octombrie 2019
privind înscrierea în inventarul centralizat al bunurilor din domeniul public al statului și darea în administrarea Ministerului Transporturilor a unor imobile în suprafață totală de 105.392 mp, trecute în domeniul public al statului, în vederea realizării de către Compania Națională de Administrare a Infrastructurii Rutiere - S.A. a obiectivului de investiții "Relocare spațiu de servicii S3 la km 64 al A3 Autostrada Brașov-Târgu Mureș-Cluj-Oradea, secțiunea Suplacu de Barcău-Borș"
Publicat în 
			
MONITORUL OFICIAL nr. 811 din 7 octombrie 2019

Având în vedere art. 21 alin. (1) din Ordonanța Guvernului nr. 43 / 1997 privind regimul drumurilor, republicată, cu modificările și completările ulterioare, art. 1 alin. (6) din Ordonanța de urgență a Guvernului nr. 84 / 2003 privind înființarea Companiei Naționale de Autostrăzi și Drumuri Naționale din România - S.A. prin reorganizarea Regiei Autonome "Administrația Națională a Drumurilor din România", aprobată cu modificări și completări prin Legea nr. 47 / 2004, cu modificările și completările ulterioare, precum și art. 299 și art. 315 alin. (1) din Ordonanța de urgență a Guvernului nr. 57 / 2019 privind Codul administrativ, cu completările ulterioare,
în temeiul art. 108 din Constituția României, republicată, al art. 867 alin. (1) din Legea nr. 287 / 2009 privind Codul civil, republicată, cu modificările ulterioare, al art. 288 alin. (1), al art. 293 alin. (5) și art. 315 alin. (4) din Ordonanța de urgență a Guvernului nr. 57 / 2019 privind Codul administrativ, cu completările ulterioare,
Guvernul României adoptă prezenta hotărâre.
Articolul 1

(1) Imobilele în suprafață totală de 105.392 mp, având datele de identificare prevăzute în anexa care face parte integrantă din prezenta hotărâre, trecute în domeniul public al statului prin Hotărârea Consiliului Local al Comunei Biharia nr. 1 / 05.02.2019, în vederea realizării de către Compania Națională de Administrare a Infrastructurii Rutiere - S.A. a obiectivului de investiții "Relocare spațiu de servicii S3 la km 64 al A3 Autostrada Brașov-Târgu Mureș-Cluj-Oradea, secțiunea Suplacu de Barcău-Borș", se declară, în condițiile legii, bunuri de interes public național.
(2) Se aprobă înscrierea în inventarul centralizat al bunurilor din domeniul public al statului și darea în administrarea Ministerului Transporturilor a imobilelor prevăzute la alin. (1), în condițiile legii.
(3) Imobilele prevăzute la alin. (1) nu pot primi altă destinație. 
Articolul 2

Predarea-preluarea imobilelor prevăzute la art. 1 se face pe bază de protocol încheiat între părțile interesate, în termen de 30 de zile de la data intrării în vigoare a prezentei hotărâri.
Articolul 3

Ministerul Transporturilor împreună cu Ministerul Finanțelor Publice vor opera modificările corespunzătoare în anexa nr. 16 la Hotărârea Guvernului nr. 1.705 / 2006 pentru aprobarea inventarului centralizat al bunurilor din domeniul public al statului, cu modificările și completările ulterioare.
Articolul 4

Contractul de concesiune încheiat între Ministerul Transporturilor, în calitate de concedent, și Compania Națională de Administrare a Infrastructurii Rutiere - S.A., în calitate de concesionar, se modifică în mod corespunzător, potrivit legii.
PRIM-MINISTRU
VASILICA-VIORICA DĂNCILĂ
Contrasemnează:
p. Ministrul transporturilor,
Marius Humelnicu,
secretar de stat
Ministrul finanțelor publice,
Eugen Orlando Teodorovici
București, 2 octombrie 2019.
Nr. 716.
ANEXĂ

DATE DE IDENTIFICAREa unor imobile în suprafață totală de 105.392 mp, trecute în domeniul public al statului, care se înscriu în inventarul centralizatal bunurilor din domeniul public al statului și se dau în administrarea Ministerului Transporturilor, în vederea realizăriide către Compania Națională de Administrare a Infrastructurii Rutiere - S.A. a obiectivului de investiții"Relocare spațiu de servicii S3 la km 64 al A3 Autostrada Brașov-Târgu Mureș- Cluj-Oradea, secțiunea Suplacu de Barcău-Borș"
-----