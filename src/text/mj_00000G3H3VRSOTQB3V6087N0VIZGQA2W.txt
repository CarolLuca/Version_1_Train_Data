
HOTĂRÂRE nr. 1.016 din 20 decembrie 2018
privind modificarea descrierii tehnice a unui drum forestier și a terenului aferent, precum și trecerea acestuia din domeniul public al statului și din administrarea Regiei Naționale a Pădurilor - Romsilva în domeniul public al comunei Voitinel, județul Suceava
Publicat în 
			
MONITORUL OFICIAL nr. 14 din 7 ianuarie 2019

În temeiul art. 108 din Constituția României, republicată, al art. 1 alin. (1) și art. 2 din Legea nr. 192 / 2010 privind trecerea unor drumuri forestiere, a căilor ferate forestiere și a lucrărilor de corectare a torenților din domeniul public al statului și din administrarea Regiei Naționale a Pădurilor - Romsilva în domeniul public al unor unități administrativ-teritoriale și în administrarea consiliilor locale ale acestora, cu modificările și completările ulterioare, precum și al art. 9 alin. (1) și art. 20 din Legea nr. 213 / 1998 privind bunurile proprietate publică, cu modificările și completările ulterioare,
Guvernul României adoptă prezenta hotărâre.
Articolul 1

(1) Se aprobă modificarea descrierii tehnice a bunului imobil cu nr. MFP 10929 înscris în anexa nr. 12 la Hotărârea Guvernului nr. 1.705 / 2006 pentru aprobarea inventarului centralizat al bunurilor din domeniul public al statului, cu modificările și completările ulterioare, potrivit anexei nr. 1.
(2) Se aprobă modificarea denumirii bunului imobil cu nr. MFP 10929 din "Drum auto forestier Pietroasa 8 km" în "Drum auto forestier Pietroasa".
Articolul 2

Se aprobă trecerea cu titlu gratuit a drumului forestier, având datele de identificare prevăzute în anexa nr. 2, din domeniul public al statului și din administrarea Regiei Naționale a Pădurilor - Romsilva în domeniul public al comunei Voitinel, județul Suceava, în vederea dezvoltării și modernizării infrastructurii forestiere, în condițiile legii.
Articolul 3

(1) Se aprobă trecerea cu titlu gratuit a terenului aferent drumului forestier prevăzut la art. 2, având datele de identificare prevăzute în anexa nr. 3, din domeniul public al statului și din administrarea Regiei Naționale a Pădurilor - Romsilva în domeniul public al comunei Voitinel, județul Suceava, în condițiile legii.
(2) Pentru terenul aferent drumului forestier menționat la alin. (1), Consiliul Local al Comunei Voitinel, județul Suceava, asigură respectarea regimului silvic, fiind interzisă schimbarea categoriei de folosință silvică și a destinației acestuia, cu excepția terenurilor prevăzute la art. 5 alin. (2) din Legea nr. 192 / 2010 privind trecerea unor drumuri forestiere, a căilor ferate forestiere și a lucrărilor de corectare a torenților din domeniul public al statului și din administrarea Regiei Naționale a Pădurilor - Romsilva în domeniul public al unor unități administrativ-teritoriale și în administrarea consiliilor locale ale acestora, cu modificările și completările ulterioare.
(3) Bunurile prevăzute în anexele nr. 2 și 3 se declară din bunuri de interes public național în bunuri de interes public local.
Articolul 4

Predarea-preluarea drumului forestier prevăzut la art. 2 și a terenului aferent acestuia prevăzut la art. 3 se va face pe bază de protocol încheiat între părțile interesate, în termen de 30 de zile de la data intrării în vigoare a prezentei hotărâri, cu respectarea reglementărilor în vigoare.
Articolul 5

În cazul în care Ministerul Apelor și Pădurilor constată că nu se respectă destinația imobilelor prevăzute la art. 2 și 3, acestea revin în condițiile legii în domeniul public al statului și în administrarea Regiei Naționale a Pădurilor - Romsilva.
Articolul 6

Anexele nr. 1-3 fac parte integrantă din prezenta hotărâre.
PRIM-MINISTRU
VASILICA-VIORICA DĂNCILĂ
Contrasemnează:
p. Viceprim-ministru, ministrul dezvoltării regionale și administrației publice,
Sirma Caraman,
secretar de stat
p. Ministrul apelor și pădurilor,
Adriana Petcu,
secretar de stat
Ministrul finanțelor publice,
Eugen Orlando Teodorovici
București, 20 decembrie 2018.
Nr. 1.016.
Anexa nr. 1

DATELE DE IDENTIFICAREale bunului aflat în domeniul public al statului și în administrarea Regiei Naționale a Pădurilor - Romsilva pentru care se modifică descrierea tehnică
Anexa nr. 2

DATELE DE IDENTIFICAREa drumului forestier care trece din domeniul public al statului și din administrarea Regiei Naționale a Pădurilor - Romsilva în domeniul public al comunei Voitinel, județul Suceava
Anexa nr. 3

DATELE DE IDENTIFICAREa terenului aferent drumului forestier care trece din domeniul public al statului și din administrarea Regiei Naționale a Pădurilor - Romsilva în domeniul public al comunei Voitinel, județul Suceava
-----