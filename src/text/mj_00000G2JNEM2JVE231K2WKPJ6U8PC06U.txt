
ORDIN nr. 577 din 19 decembrie 2019
pentru modificarea și completarea Normelor metodologice privind atestarea persoanelor fizice și juridice care își manifestă intenția de a desfășura, pe terenuri din domeniul agricol, activități de îmbunătățiri funciare, studii, proiectare, executare de lucrări și servicii și / sau de fabricare a instalațiilor de irigat, aprobate prin Ordinul ministrului agriculturii, pădurilor și dezvoltării rurale nr. 182 / 2009
Publicat în 
			
MONITORUL OFICIAL nr. 1048 din 30 decembrie 2019

Având în vedere Referatul de aprobare nr. 304.676 / 2019 al Direcției îmbunătățiri funciare și fond funciar,
în temeiul prevederilor art. 9 alin. (5) din Hotărârea Guvernului nr. 30 / 2017 privind organizarea și funcționarea Ministerului Agriculturii și Dezvoltării Rurale, precum și pentru modificarea art. 6 alin. (6) din Hotărârea Guvernului nr. 1.186 / 2014 privind organizarea și funcționarea Autorității pentru Administrarea Sistemului Național Antigrindină și de Creștere a Precipitațiilor, cu modificările și completările ulterioare,
ministrul agriculturii și dezvoltării rurale emite următorul ordin:
Articolul I

Normele metodologice privind atestarea persoanelor fizice și juridice care își manifestă intenția de a desfășura, pe terenuri din domeniul agricol, activități de îmbunătățiri funciare, studii, proiectare, executare de lucrări și servicii și / sau de fabricare a instalațiilor de irigat, aprobate prin Ordinul ministrului agriculturii, pădurilor și dezvoltării rurale nr. 182 / 2009, publicat în Monitorul Oficial al României, Partea I, nr. 223 din 7 aprilie 2009, se modifică și completează după cum urmează:1. La articolul 7, alineatele (1), (2) și (7) se modifică și vor avea următorul cuprins:(1) Comisia este formată din 7 membri, specialiști din domeniul îmbunătățirilor funciare, domeniul juridic și / sau domeniul economic, dintre care un președinte și 6 membri.(2) Secretariatul comisiei va fi asigurat de unul dintre membrii desemnați de președintele comisiei................................................................................................(7) În cazul în care un membru al comisiei înregistrează absențe nemotivate la mai mult de două ședințe consecutive, va fi înlocuit la propunerea președintelui comisiei. ... 2. La articolul 10, după punctul 6 se introduce un nou punct, punctul 7, cu următorul cuprins:7. alte documente solicitate de membrii comisiei. ...  ... 3. La articolul 12, după litera e) se introduce o nouă literă, litera f), cu următorul cuprins:f) alte documente solicitate de membrii comisiei. ...  ... 4. Articolul 31 se modifică și va avea următorul cuprins:Articolul 31 Nominalizarea președintelui și a membrilor comisiei se aprobă de secretarul de stat care coordonează activitatea de îmbunătățiri funciare în cadrul Ministerului Agriculturii și Dezvoltării Rurale, la propunerea structurii de specialitate care răspunde de sectorul îmbunătățirilor funciare. ... 5. Anexa nr. 1 se modifică și se înlocuiește cu anexa care face parte integrantă din prezentul ordin. ... 
Articolul II

Prezentul ordin se publică în Monitorul Oficial al României, Partea I.
Ministrul agriculturii și dezvoltării rurale,
Nechita-Adrian Oros
București, 19 decembrie 2019.
Nr. 577.
ANEXĂ 

(Anexa nr. 1 la normele metodologice)
Componența Comisiei de atestare a persoanelor fizice și juridicecare își manifestă intenția de a desfășura, pe terenuri din domeniul agricol, activități de îmbunătățiri funciare, studii, proiectare, executare de lucrări și servicii și / sau de fabricare a instalațiilor de irigat
Președinte: reprezentant din cadrul Ministerului Agriculturii și Dezvoltării Rurale cu specialitatea în domeniul îmbunătățirilor funciare
Membri:– reprezentantul unei instituții de învățământ superior de specialitate (profesor) în domeniul îmbunătățirilor funciare, nominalizat de Agenția Națională de Îmbunătățiri Funciare; ... – doi reprezentanți din cadrul structurii de specialitate care răspunde de sectorul îmbunătățirilor funciare din Ministerul Agriculturii și Dezvoltării Rurale cu specialitatea în domeniul îmbunătățirilor funciare, domeniul juridic sau domeniul economic; ... – reprezentant al Agenției Naționale de Îmbunătățiri Funciare cu specialitatea în îmbunătățiri funciare; ... – specialist cu activitate în domeniul studiilor, proiectării și / sau executării lucrărilor de îmbunătățiri funciare, nominalizat de Agenția Națională de Îmbunătățiri Funciare; ... – reprezentant al Asociației de Îmbunătățiri Funciare și Construcții Rurale cu specialitatea în domeniul îmbunătățirilor funciare. ... 
Comisia poate propune cooptarea unor consultanți pe probleme specifice pentru a participa la lucrările acesteia, care vor fi asimilați membrilor comisiei și convocați de președintele comisiei.
-----