
LEGE nr. 123 din 3 iulie 2019
pentru aprobarea Ordonanței de urgență a Guvernului nr. 4 / 2019 privind transmiterea obiectivului de investiții "Canal magistral Siret-Bărăgan" din administrarea Ministerului Apelor și Pădurilor, prin Administrația Națională "Apele Române", în administrarea Ministerului Agriculturii și Dezvoltării Rurale, prin Agenția Națională de Îmbunătățiri Funciare
Publicat în 
			
MONITORUL OFICIAL nr. 558 din 8 iulie 2019

Parlamentul României adoptă prezenta lege.
ARTICOL UNIC

Se aprobă Ordonanța de urgență a Guvernului nr. 4 din 15 februarie 2019 privind transmiterea obiectivului de investiții "Canal magistral Siret-Bărăgan" din administrarea Ministerului Apelor și Pădurilor, prin Administrația Națională "Apele Române", în administrarea Ministerului Agriculturii și Dezvoltării Rurale, prin Agenția Națională de Îmbunătățiri Funciare, publicată în Monitorul Oficial al României, Partea I, nr. 128 din 18 februarie 2019, cu următoarele completări:1. La articolul 1 alineatul (2,) după litera b) se introduc trei noi litere, literele c), d) și e), cu următorul cuprins:c) transmiterea bunurilor imobile aflate în domeniul public al statului, în suprafață totală de 664.400 mp, aferente obiectivului «Canal magistral Siret-Bărăgan - Etapa I», identificate cu numărul parțial MFP 63803 în anexa nr. 12 la Hotărârea Guvernului nr. 1.705 / 2006 pentru aprobarea inventarului centralizat al bunurilor din domeniul public al statului, cu modificările și completările ulterioare, din administrarea Ministerului Apelor și Pădurilor, prin Administrația Națională «Apele Române», în administrarea Ministerului Agriculturii și Dezvoltării Rurale, prin Agenția Națională de Îmbunătățiri Funciare, ca titular al investiției; ... d) transmiterea mijloacelor fixe aflate în patrimoniul privat al statului, necesare exploatării obiectivului «Canal magistral Siret-Bărăgan - Etapa I», identificate cu numerele de inventar 16139, 25743, 340567, 340568 și 452630 în Registrul mijloacelor fixe - patrimoniul privat al statului, din administrarea Administrației Naționale «Apele Române» în administrarea Agenției Naționale de Îmbunătățiri Funciare, ca titular al investiției; ... e) transmiterea obiectivelor de inventar aflate în patrimoniul privat al statului, în valoare totală de 6.581,43 lei, fără TVA, necesare exploatării obiectivului «Canal magistral Siret-Bărăgan - Etapa I», din administrarea Administrației Naționale «Apele Române» în administrarea Agenției Naționale de Îmbunătățiri Funciare, ca titular al investiției. ...  ... 2. La articolul 3, după alineatul (2) se introduce un nou alineat, alineatul (3), cu următorul cuprins:(3) Prin derogare de la prevederile cap. II «Criterii de prioritizare a proiectelor de investiții publice semnificative» din Ordonanța de urgență a Guvernului nr. 88 / 2013 privind adoptarea unor măsuri fiscal-bugetare pentru îndeplinirea unor angajamente convenite cu organismele internaționale, precum și pentru modificarea și completarea unor acte normative, aprobată cu modificări prin Legea nr. 25 / 2014, cu modificările și completările ulterioare, documentațiile tehnico-economice aferente obiectivelor, proiectelor sau categoriilor de investiții, cuprinse în Programul național de reabilitare a infrastructurii principale de irigații din România, se aprobă și se cuprind în programele anuale de investiții de către ordonatorul principal de credite, indiferent de valoarea acestora. ... 3. După articolul 4 se introduce un nou articol, articolul 4^1, cu următorul cuprins:Articolul 4^1 Prin excepție de la prevederile art. 1, construcția denumită «Stație automatizată cu senzori pentru măsurarea debitelor pe derivații (9 D01-Mărășești)», inclusiv terenul aferent, realizată în cadrul Proiectului Watman-Sistem informațional pentru managementul integrat al apelor, amplasată lângă Cantonul Priză Călimănești și compusă din: incintă împrejmuită 16 mp, platformă betonată, suport antenă + panou fotovoltaic, priză pământ, paratrăznet, traductor de debit, scară acces senzor montată pe construcția prizei Călimănești-mal stâng, rămâne în administrarea Ministerului Apelor și Pădurilor, prin Administrația Națională «Apele Române ... 
Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR
ION-MARCEL CIOLACU
PREȘEDINTELE SENATULUI
CĂLIN-CONSTANTIN-ANTON POPESCU-TĂRICEANU
București, 3 iulie 2019.
Nr. 123.