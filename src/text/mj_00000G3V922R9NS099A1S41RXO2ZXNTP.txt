
RAPORT nr. 13.465 din 6 octombrie 2018
privind rezultatul controlului efectuat de Autoritatea Electorală Permanentă la Partidul Alianța Liberalilor și Democraților - Filiala Teleorman
Publicat în 
			
MONITORUL OFICIAL nr. 454 din 6 iunie 2019

- extras -
În conformitate cu prevederile art. 42 alin. (1) și ale art. 44 alin. (1), (4) și (6) din Legea nr. 334 / 2006 privind finanțarea activității partidelor politice și a campaniilor electorale, republicată, cu modificările și completările ulterioare, cu Planul de control pe anul 2018 aprobat de președintele Autorității Electorale Permanente, precum și cu notificarea misiunii de control, în perioada 1.03.2018-14.03.2018 s-a desfășurat misiunea de control referitoare la respectarea prevederilor legale privind veniturile și cheltuielile înregistrate de Partidul Alianța Liberalilor și Democraților - Filiala Teleorman în anii 2015, 2016 și 2017, perioada verificată fiind 1.01.2015-31.12.2017.
I.
Ca urmare a verificării asupra documentelor contabile puse la dispoziția echipei de control s-a constatat că în anul 2015 Partidul Alianța Liberalilor și Democraților - Filiala Teleorman nu a obținut venituri și nu a înregistrat cheltuieli.
Ca urmare a verificărilor efectuate asupra documentelor contabile puse la dispoziția echipei de control s-a constatat că în anul 2016 veniturile obținute au totalizat 258.220,40 lei, fiind obținute din cotizații în sumă de 17.000,00 lei și din donații, de natura contribuțiilor candidaților la campaniile electorale, în sumă de 241.220,40 lei. Cheltuielile au fost în sumă de 21.346,71 lei.
Ca urmare a verificărilor efectuate asupra documentelor contabile puse la dispoziția echipei de control s-a constatat că în anul 2017 veniturile obținute de Partidul Alianța Liberalilor și Democraților - Filiala Teleorman au fost în valoare totală de 14.195,18 lei și au fost obținute din cotizații în sumă 12.674,00 lei, din donații, de natura contribuțiilor candidaților la campania electorală pentru alegerile locale parțiale din 5.11.2017, în sumă de 1.521,04 lei, și din alte venituri din exploatare (dobânzi bancare) în sumă de 0,14 lei. Cheltuielile au fost în sumă de 12.362,64 lei.
S-a constatat faptul că au fost încălcate prevederile art. 3 alin. (9), art. 36 alin. (2) și art. 38 alin. (1) din Legea nr. 334 / 2006, republicată, cu modificările și completările ulterioare. Pentru aceste fapte, Partidul Alianța Liberalilor și Democraților - Filiala Teleorman a fost sancționat potrivit art. 52 alin. (1) și (2) din același act normativ.
S-a constatat faptul că au fost încălcate prevederile art. 3 alin. (1) din Legea nr. 334 / 2006, republicată, cu modificările și completările ulterioare, și ale art. 2 alin. (1) lit. a) din Normele metodologice de aplicare a Legii nr. 334 / 2006 privind finanțarea activității partidelor politice și a campaniilor electorale, aprobate prin Hotărârea Guvernului nr. 10 / 2016. Pentru aceste fapte, Partidul Alianța Liberalilor și Democraților - Filiala Teleorman a fost sancționat potrivit prevederilor art. 2 alin. (2) din Normele metodologice de aplicare a Legii nr. 334 / 2006 privind finanțarea activității partidelor politice și a campaniilor electorale, aprobate prin Hotărârea Guvernului nr. 10 / 2016.
 ... 
II.
– efectuarea tuturor corecțiilor contabile pentru fiecare an în parte din perioada supusă verificărilor, astfel încât evidența contabilă să reflecte o imagine completă, reală și fidelă asupra tuturor operațiunilor financiare realizate de Partidul Alianța Liberalilor și Democraților - Filiala Teleorman; ... 
– respectarea prevederilor Legii nr. 334 / 2006, republicată, cu modificările și completările ulterioare, Normelor metodologice de aplicare a Legii nr. 334 / 2006 privind finanțarea activității partidelor politice și a campaniilor electorale, aprobate prin Hotărârea Guvernului nr. 10 / 2019, și a reglementărilor contabile în vigoare. ... 
 ... 
București, 6 octombrie 2018.
Nr. 13.465.
-----