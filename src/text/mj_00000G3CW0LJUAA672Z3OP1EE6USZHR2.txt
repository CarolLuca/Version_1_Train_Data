
PROCEDURĂ din 14 martie 2019
privind acordul Agenției Române de Asigurare a Calității în Învățământul Preuniversitar de înființare, în cadrul unităților de învățământ preuniversitar de stat și particulare de nivel liceal acreditate, de noi specializări în cadrul profilurilor deja autorizate să funcționeze provizoriu / acreditate din cadrul filierei teoretice și / sau vocaționale, fără parcurgerea procedurii de evaluare externă în vederea obținerii autorizației de funcționare provizorie
Publicat în 
			
MONITORUL OFICIAL nr. 264 din 5 aprilie 2019


						Notă 
...
			
Aprobată prin Ordinul nr. 3.668 din 14 martie 2019, publicat în Monitorul Oficial, Partea I, nr. 264 din 5 aprilie 2019
Articolul 1

Unitățile de învățământ preuniversitar de stat și particulare de nivel liceal acreditate pot înființa noi specializări în cadrul profilurilor deja autorizate să funcționeze provizoriu / acreditate din cadrul filierei teoretice și / sau vocaționale, fără parcurgerea procedurii de evaluare externă în vederea obținerii autorizației de funcționare provizorie.
Articolul 2

Unitățile de învățământ menționate la art. 1 vor solicita acordul Agenției Române de Asigurare a Calității în Învățământul Preuniversitar (ARACIP) pentru înființarea de noi specializări, până cel mai târziu la data de 15 octombrie, pentru anul școlar următor.
Articolul 3

(1) În vederea obținerii acordului ARACIP, unitățile de învățământ menționate anterior înaintează ARACIP o cerere-tip, însoțită de următoarele documente:a) fișa-tip a unității de învățământ, conform modelului ARACIP; ... b) rapoartele anuale de evaluare internă (RAEI) realizate de unitatea de învățământ în ultimii 3 ani; ... c) noul proiect de dezvoltare instituțională, realizat pe termen mediu 3-5 ani; ... d) proiectul de ofertă educațională. ... 
(2) Cererea și fișa-tip se vor înainta ARACIP în format letric, iar documentele menționate la alin. (1) se vor încărca în aplicația calitate.aracip.eu.
Articolul 4

Cererea va fi soluționată de ARACIP în maximum 45 de zile de la data înregistrării, prin emiterea acordului ARACIP în formatul prevăzut în anexa care face parte integrantă din prezenta procedură sau printr-o notificare privind respingerea cererii, după caz.
Articolul 5

Acordul ARACIP se aduce la cunoștința unității de învățământ respective și inspectoratului școlar în termen de maximum 5 zile lucrătoare de la data emiterii.
Articolul 6

După emiterea acordului, ARACIP este obligată să actualizeze în mod corespunzător informațiile cuprinse în Registrul unităților de învățământ preuniversitar autorizate să funcționeze provizoriu.
Articolul 7

Unitățile de învățământ au obligația de a solicita acreditarea pentru noile specializări pentru care s-a emis acordul ARACIP, în termenele și cu respectarea procedurilor prevăzute de legislația în vigoare.
ANEXĂ

la procedură

 - SPECIMEN -
ACORD DE ÎNFIINȚARE
Având în vedere prevederile art. 29 alin. (2^4) din Ordonanța de urgență a Guvernului nr. 75 / 2005 privind asigurarea calității educației, aprobată cu modificări prin Legea nr. 87 / 2006, cu modificările și completările ulterioare,
ținând cont de Cererea înregistrată la Agenția Română de Asigurare a Calității în Învățământul Preuniversitar cu nr. ………………, însoțită de documentația aferentă, depusă de unitatea de învățământ preuniversitar ……………., cu sediul în ……………, nivelul / nivelurile ………………., profilul ……………….., autorizat să funcționeze provizoriu / acreditat prin ………………,
începând cu anul școlar …………………., în cadrul profilului / profilurilor ……………. vor fi înființate următoarele specializări: ………………… .
Capacitatea maximă de școlarizare în unitatea de învățământ …………….. este de ……………… .
Unitatea de învățământ …………………………….. are obligația de a solicita evaluarea externă periodică, în anul școlar ……………………, sub sancțiunea revocării prezentului acord.
Președintele Agenției Române de Asigurare a Calității în Învățământul Preuniversitar,
……………………………….
Nr. ………………………
Data ……………………
-----