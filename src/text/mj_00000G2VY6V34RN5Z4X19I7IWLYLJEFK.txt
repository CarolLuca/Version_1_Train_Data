
HOTĂRÂRE nr. 499 din 17 iulie 2019
privind schimbarea încadrării în categorii funcționale și a regimului juridic al unui sector de drum din județul Giurgiu, precum și pentru modificarea traseului drumului național DN 5
Publicat în 
			
MONITORUL OFICIAL nr. 624 din 26 iulie 2019

În temeiul art. 108 din Constituția României, republicată, al art. 288 alin. (1) și art. 292 alin. (1) din Ordonanța de urgență a Guvernului nr. 57 / 2019 privind Codul administrativ, al art. 12 alin. (1) și art. 37 alin. (3) din Ordonanța Guvernului nr. 43 / 1997 privind regimul drumurilor, republicată, cu modificările și completările ulterioare,
Guvernul României adoptă prezenta hotărâre.
Articolul 1

(1) Se aprobă transmiterea sectorului de drum național DN 5, km 19+380-km 23+130, aflat în concesiunea Companiei Naționale de Administrare a Infrastructurii Rutiere - S.A., inclusiv a terenului aferent, din domeniul public al statului și din administrarea Ministerului Transporturilor în domeniul public al comunei Adunații-Copăceni, declarându-se din bun de interes public național în bun de interes public local, având datele de identificare prevăzute în anexa nr. 1.
(2) Se aprobă declasarea sectorului de drum național DN 5, km 19+380-km 23+130 prevăzut la alin. (1), din categoria funcțională a drumurilor de interes național și încadrarea acestuia în categoria funcțională a drumurilor de interes local. 
(3) Contractul de concesiune având ca obiect sectorul de drum în cauză se modifică în mod corespunzător, potrivit legislației în vigoare.
Articolul 2

Se modifică traseul drumului național DN 5, km 19+380-km 23+130, pe sectorul de drum corespunzător Variantei ocolitoare Adunații-Copăceni și se comasează nr. MFP 163047 cu nr. MFP 12162, precum și nr. MFP 163048 cu nr. MFP 99790, rezultând bunurile imobile, conform anexei nr. 2.
Articolul 3

Anexa nr. 16 la Hotărârea Guvernului nr. 1.705 / 2006 pentru aprobarea inventarului centralizat al bunurilor din domeniul public al statului, publicată în Monitorul Oficial al României, Partea I, nr. 1.020 și 1.020 bis din 21 decembrie 2006, cu modificările și completările ulterioare, se modifică ca urmare a comasării conform prevederilor art. 2 din prezenta hotărâre.
Articolul 4

Ministerul Transporturilor împreună cu Ministerul Finanțelor Publice vor opera modificările corespunzătoare în anexa nr. 16 la Hotărârea Guvernului nr. 1.705 / 2006, cu modificările și completările ulterioare.
Articolul 5

Predarea- preluarea sectorului de drum prevăzut la art. 1 se face pe bază de protocol încheiat între părțile interesate, în termen de 15 zile de la data intrării în vigoare a prezentei hotărâri.
Articolul 6

La data intrării în vigoare a prezentei hotărâri, Hotărârea Guvernului nr. 540 / 2000 privind aprobarea încadrării în categorii funcționale a drumurilor publice și a drumurilor de utilitate privată deschise circulației publice, publicată în Monitorul Oficial al României, Partea I, nr. 338 și 338 bis din 20 iulie 2000, cu modificările și completările ulterioare, se modifică și se completează în mod corespunzător.
Articolul 7

Anexele nr. 1 și 2 fac parte integrantă din prezenta hotărâre.
PRIM-MINISTRU
VASILICA-VIORICA DĂNCILĂ
Contrasemnează:
Ministrul transporturilor,
Alexandru-Răzvan Cuc
Viceprim-ministru, ministrul dezvoltării regionale și administrației publice,
Vasile-Daniel Suciu
Ministrul finanțelor publice,
Eugen Orlando Teodorovici
București, 17 iulie 2019.
Nr. 499.
Anexa nr. 1

DATELE DE IDENTIFICAREale sectorului de drum național DN 5, km 19+380-km 23+130, inclusiv ale terenului aferent, care se transmite din domeniul public al statului și din administrarea Ministerului Transporturilor în domeniul publical comunei Adunații-Copăceni, precum și declasarea acestora din categoria funcțională a drumurilor de interes naționalși încadrarea acestora în categoria funcțională a drumurilor de interes local
Anexa nr. 2

DATELE DE IDENTIFICAREale drumului național DN 5, inclusiv ale terenului aferent, aflat în domeniul public al statului și în administrareaMinisterului Transporturilor, ca urmare a comasării nr. MFP 12162 cu nr. MFP 163047 și a nr. MFP 99790 cu nr. MFP 163048, și ale bunurilor imobile rezultate în urma comasării
-----