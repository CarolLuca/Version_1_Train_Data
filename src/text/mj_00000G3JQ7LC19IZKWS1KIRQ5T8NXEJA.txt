
DECIZIE nr. 6 din 16 decembrie 2019
privind organizarea alegerilor organelor de conducere și de control ale colegiilor teritoriale și ale Colegiului Farmaciștilor din România, ale membrilor comisiilor de disciplină, precum și de aprobare a Regulamentului electoral de organizare și desfășurare a alegerilor
Publicat în 
			
MONITORUL OFICIAL nr. 1048 din 30 decembrie 2019

În temeiul art. 613 și 648 din Legea nr. 95 / 2006 privind reforma în domeniul sănătății, republicată, cu modificările ulterioare, precum și al art. 89 și 97 din Statutul Colegiului Farmaciștilor din România, aprobat prin Decizia Adunării Generale Naționale a Colegiului Farmaciștilor din România nr. 2 / 2009 privind aprobarea Statutului Colegiului Farmaciștilor din România și a Codului deontologic al farmacistului,
Consiliul național al Colegiului Farmaciștilor din România d e c i d e:
Articolul 1

Se aprobă organizarea alegerilor pentru desemnarea:a) membrilor consiliilor colegiilor teritoriale ale Colegiului Farmaciștilor din România și ai birourilor executive; ... b) reprezentanților în Adunarea Generală Națională a Colegiului Farmaciștilor din România; ... c) membrilor comisiilor de cenzori; ... d) membrilor comisiilor de disciplină. ... 
Articolul 2

(1) Datele în care se organizează votarea, precum și numărul de zile se vor stabili de către consiliul fiecărui colegiu teritorial, în perioada 10.02.2020-16.02.2020, respectiv în perioada 24.02.2020-1.03.2020, dacă la prima convocare de alegeri nu se întrunește condiția de cvorum.
(2) Organizarea alegerilor și perioada de depunere a candidaturilor se anunță de către colegiile teritoriale cu cel puțin 7 zile înainte de data începerii perioadei de depunere a candidaturilor, prin afișare la sediul colegiului teritorial și publicare pe site-ul propriu.
(3) Între data finalizării perioadei de depunere a candidaturilor și data alegerilor se asigură un termen de minimum 3 zile.
Articolul 3

(1) În vederea organizării și asigurării desfășurării alegerilor, potrivit prevederilor Regulamentului electoral de organizare și desfășurare a alegerilor, la nivelul fiecărui colegiu teritorial, se vor aproba, prin decizie a consiliului colegiului teritorial, o comisie electorală formată dintr-un număr de minimum 3 membri și un număr de 3 membri supleanți, 
(2) La nivelul Colegiului Farmaciștilor din România se înființează Comisia Electorală Centrală formată din următorii 3 membri după cum urmează:a) Drăgănescu Doina; ... b) Vasilescu Ana; ... c) Taerel Adriana; ... 
Articolul 4

Membrii comisiilor electorale organizate la nivel teritorial, respectiv membrii Comisiei Electorale Centrale, inclusiv membrii supleanți, nu pot depune candidaturi pentru niciunul dintre mandatele pentru care sunt organizate alegerile.
Articolul 5

(1) În cazul vacantării unui loc din comisia electorală organizată la nivelul colegiului teritorial sau al Comisiei Electorale Centrale, locul vacant este ocupat de către unul dintre membrii supleanți prin tragere la sorți. Tragerea la sorți este organizată de către membrii comisiei electorale.
(2) Se aprobă următorii membri supleanți ai Comisiei Electorale Centrale:a) Pană Marian; ... b) Huștiu Iordache; ... c) Popescu Elena; ... 
Articolul 6

Biroul consiliului colegiului teritorial poate aproba o indemnizație a membrilor comisiei electorale, iar Biroul executiv al Consiliului Național al Colegiului Farmaciștilor din România aprobă indemnizația membrilor Comisiei Electorale Centrale.
Articolul 7

Se aprobă Regulamentul electoral de organizare și desfășurare a alegerilor ce va sta la baza organizării și desfășurării alegerilor, prevăzut în anexa care face parte din prezenta decizie.
Articolul 8

Prezenta decizie se publică în Monitorul Oficial al României, Partea I.
Președintele Colegiului Farmaciștilor din România,
Dumitru Lupuliasa
București, 16 decembrie 2019.
Nr. 6.
ANEXĂ

REGULAMENT ELECTORALde organizare și desfășurare a alegerilor