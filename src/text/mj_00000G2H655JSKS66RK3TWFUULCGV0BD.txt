
HOTĂRÂRE nr. 213 din 10 aprilie 2019
pentru modificarea și completarea titlului VII "Taxa pe valoarea adăugată" din Normele metodologice de aplicare a Legii nr. 227 / 2015 privind Codul fiscal, aprobate prin Hotărârea Guvernului nr. 1 / 2016
Publicat în 
			
MONITORUL OFICIAL nr. 282 din 12 aprilie 2019

În temeiul art. 108 din Constituția României, republicată, 
Guvernul României adoptă prezenta hotărâre.
ARTICOL UNIC

Titlul VII "Taxa pe valoarea adăugată" din Normele metodologice de aplicare a Legii nr. 227 / 2015 privind Codul fiscal, aprobate prin Hotărârea Guvernului nr. 1 / 2016, publicată în Monitorul Oficial al României, Partea I, nr. 22 din 13 ianuarie 2016, cu modificările și completările ulterioare, se modifică și se completează după cum urmează:1. La punctul 23 alineatul (1), litera b) se modifică și va avea următorul cuprins:b) în cazul în care furnizorul / prestatorul realizează mai multe livrări / prestări către clientul său, în cadrul aceluiași contract sau aceleiași tranzacții, trebuie să se determine dacă există o operațiune principală și alte operațiuni accesorii sau dacă fiecare operațiune poate fi considerată independentă. O livrare / prestare trebuie să fie considerată ca accesorie unei livrări / prestări principale dacă nu constituie pentru client un scop în sine, ci un mijloc de a beneficia în cele mai bune condiții de livrarea / prestarea principală realizată de furnizor / prestator. Operațiunile accesorii beneficiază de tratamentul fiscal al operațiunii principale referitoare, printre altele, la locul livrării / prestării, cotele, scutirile, ca și livrarea / prestarea de care sunt legate. În acest sens s-a pronunțat și Curtea Europeană de Justiție în Cauza C-349 / 96 Card Protection Plan și în cauza C-463 / 16 Stadion Amsterdam CV; ...  ... 2. La punctul 37, alineatul (11) se modifică și va avea următorul cuprins:(11) În situația în care se comercializează un pachet care cuprinde bunuri supuse atât cotei reduse de TVA, cât și cotei standard de TVA, la un preț total, și nu se poate stabili o operațiune principală, se aplică cota de TVA corespunzătoare fiecărui bun, în măsura în care bunurile care compun pachetul pot fi separate, în caz contrar se consideră că are loc o operațiune complexă unică, aplicându-se cota standard de TVA la valoarea totală a pachetului. Se exceptează bunurile acordate gratuit în vederea stimulării vânzărilor în condițiile prevăzute la pct. 7 alin. (10) lit. a).Exemplul 1: La vânzarea unui coș care are un preț total, care cuprinde atât produse alimentare, cât și băuturi alcoolice și produse cosmetice, se aplică cota de TVA aferentă fiecărui produs în parte, în măsura în care bunurile care compun coșul pot fi separate, în caz contrar aplicându-se cota standard de TVA la valoarea totală a coșului.Exemplul 2: La vânzarea unui aragaz, dacă comerciantul oferă gratuit un pachet de spaghete, se consideră că acesta este acordat gratuit, în scopul stimulării vânzărilor, iar cota aplicabilă pentru vânzarea aragazului este de 19%. ... 3. La punctul 38, după alineatul (7) se introduce un nou alineat, alineatul (8), cu următorul cuprins:(8) În situația în care se comercializează un pachet care cuprinde bunuri / servicii supuse atât cotei reduse de TVA, cât și cotei standard de TVA și se poate stabili o operațiune principală, cota de TVA aplicabilă pachetului este cota de TVA aplicabilă operațiunii principale, conform pct. 23 alin. (1) lit. b), chiar dacă prețul fiecărui element care compune prețul total plătit de un consumator pentru a putea beneficia de această prestație poate fi identificat, astfel cum s-a pronunțat și Curtea Europeană de Justiție în Cauza C-463 / 16 Stadion Amsterdam CV.Exemplu: O persoană impozabilă înregistrată în scopuri de TVA oferă posibilitatea achiziționării unui pachet de bunuri și servicii constând în acces la un eveniment sportiv și facilități în cadrul evenimentului sportiv, precum: servicii de catering/ restaurant, produse alimentare, acces la parcare. În această situație, chiar dacă prețul fiecărui element care compune prețul total plătit de un consumator pentru a putea beneficia de această prestație ar putea fi identificat, cota de TVA aplicabilă pachetului este de 5%, respectiv cota de TVA aferentă accesului la evenimentul sportiv care reprezintă prestația principală. ... 
PRIM-MINISTRU
VASILICA-VIORICA DĂNCILĂ
Contrasemnează: 
p. Ministrul finanțelor publice,
Daniela Pescaru,
secretar de stat
Ministrul afacerilor externe,
Teodor-Viorel Meleșcanu
p. Ministrul delegat pentru afaceri europene,
Alexandru-Victor Micula,
secretar de stat
București, 10 aprilie 2019.
Nr. 213.
-----