
CIRCULARĂ nr. 10 din 17 mai 2019
privind lansarea în circuitul numismatic a unor monede din aur și alamă pentru colecționare și punerea în circulație a unei monede din alamă, cu tema Vizita Apostolică a Sanctității Sale Papa Francisc în România
Publicat în 
			
MONITORUL OFICIAL nr. 433 din 31 mai 2019

Articolul 1

În conformitate cu prevederile Legii nr. 312 / 2004 privind Statutul Băncii Naționale a României, începând cu data de 30 mai 2019, Banca Națională a României va lansa în circuitul numismatic monede din aur și alamă pentru colecționare și va pune în circulație o monedă din alamă, cu tema Vizita Apostolică a Sanctității Sale Papa Francisc în România.
Articolul 2

Caracteristicile tehnice ale monedelor sunt următoarele:Caracteristici tehniceMonede pentru colecționareMonedă pentru circulațieMetal / valoare nominalăaur / 500 leialamă (Cu_80 Zn_15 Ni_5) / 50 banialamă (Cu_80 Zn_15 Ni_5) / 50 baniTitlu999‰--FormărotundărotundărotundăDiametru35 mm23,75 mm23,75 mmGreutate31,103 g6,1 g6,1 gGrosime la chenar-1,9 mm1,9 mmCalitateproofproofnecirculatăCantnetedinscripționat cu "ROMANIA" de două ori, cu steluță între cele două cuvinteinscripționat cu "ROMANIA" de două ori, cu steluță între cele două cuvinte
Aversul monedei din aur prezintă imagini ale unor lăcașuri de cult și numele localităților unde se află acestea, respectiv Catedrala Sfântul Iosif - "BUCURESTI", Sanctuarul marian - "SUMULEU CIUC", Catedrala Sfânta Treime - "BLAJ", Catedrala Sfânta Fecioară Maria, Regină - "IASI", care vor fi vizitate de Sanctitatea Sa Papa Francisc, inscripțiile în arc de cerc "ROMANIA" și anul de emisiune "2019", stema României și valoarea nominală "500 LEI".
Aversul monedei din alamă pentru colecționare prezintă imagini ale unor lăcașuri de cult și numele localităților unde se află acestea, respectiv Catedrala Sfântul Iosif - "BUCURESTI", Sanctuarul marian - "SUMULEU CIUC", Catedrala Sfânta Treime - "BLAJ", Catedrala Sfânta Fecioară Maria, Regină - "IASI", care vor fi vizitate de Sanctitatea Sa Papa Francisc, inscripțiile în arc de cerc "ROMANIA" și anul de emisiune "2019", stema României, valoarea nominală "50 BANI" și litera "N" întrun cerc, ca semn distinctiv al piesei pentru colecționare.
Aversul monedei din alamă pentru circulație prezintă imagini ale unor lăcașuri de cult și numele localităților unde se află acestea, respectiv Catedrala Sfântul Iosif - "BUCURESTI", Sanctuarul marian - "SUMULEU CIUC", Catedrala Sfânta Treime - "BLAJ", Catedrala Sfânta Fecioară Maria, Regină - "IASI", care vor fi vizitate de Sanctitatea Sa Papa Francisc, inscripțiile în arc de cerc "ROMANIA" și anul de emisiune "2019", stema României și valoarea nominală "50 BANI".
Reversul comun tuturor monedelor prezintă portretul și blazonul Sanctității Sale Papa Francisc și inscripțiile în arc de cerc "VIZITA APOSTOLICA A SANCTITATII SALE PAPA FRANCISC IN ROMANIA", perioada vizitei "31 MAI-2 IUNIE", deviza acesteia "SA MERGEM IMPREUNA!".
Articolul 3

Monedele din aur și monedele din alamă pentru colecționare vor fi ambalate separat, în capsule de metacrilat transparent. Monedele din aur vor fi însoțite de broșuri de prezentare redactate în limbile română, engleză și franceză. Broșurile includ certificatul de autenticitate al emisiunii, pe care se găsesc semnăturile guvernatorului Băncii Naționale a României și casierului central. 
Articolul 4

Monedele din alamă pentru circulație cu valoare nominală de 50 bani au aceleași caracteristici tehnice cu monedele aflate în circulație la cupiura de 50 bani și vor circula în paralel cu acestea.
Articolul 5

Monedele din aur, monedele din alamă pentru colecționare și monedele de circulație, cu tema Vizita Apostolică a Sanctității Sale Papa Francisc în România, au putere circulatorie pe teritoriul României.
Articolul 6

Lansarea în circuitul numismatic a monedelor din aur și a monedelor din alamă pentru colecționare, cu tema Vizita Apostolică a Sanctității Sale Papa Francisc în România, se realizează prin sucursalele regionale București, Cluj, Iași și Timiș ale Băncii Naționale a României.
Articolul 7

Punerea în circulație a monedelor de circulație, cu tema Vizita Apostolică a Sanctității Sale Papa Francisc în România, se va face prin sucursalele regionale București, Cluj, Iași și Timiș ale Băncii Naționale a României, cu ocazia efectuării plăților în numerar către instituțiile de credit / Trezoreria Statului.
Președintele Consiliului de administrație al Băncii Naționale a României,
Mugur Constantin Isărescu
București, 17 mai 2019.
Nr. 10.
----