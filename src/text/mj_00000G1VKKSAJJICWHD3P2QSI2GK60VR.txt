
HOTĂRÂRE nr. 254 din 24 aprilie 2019
privind modificarea descrierii tehnice și actualizarea valorii de inventar a unui bun imobil aflat în domeniul public al statului și în administrarea Ministerului Finanțelor Publice - Agenția Națională de Administrare Fiscală, precum și transmiterea acestuia în administrarea Ministerului Agriculturii și Dezvoltării Rurale - Agenția pentru Finanțarea Investițiilor Rurale
Publicat în 
			
MONITORUL OFICIAL nr. 347 din 6 mai 2019

Având în vedere prevederile art. 2^1 și 2^2 din Ordonanța Guvernului nr. 81 / 2003 privind reevaluarea și amortizarea activelor fixe aflate în patrimoniul instituțiilor publice, aprobată prin Legea nr. 493 / 2003, cu modificările și completările ulterioare,
în temeiul art. 108 din Constituția României, republicată, al art. 20 alin. (1) din Legea nr. 213 / 1998 privind bunurile proprietate publică, cu modificările și completările ulterioare, al art. 867 alin. (1) și al art. 868 din Legea nr. 287 / 2009 privind Codul civil, republicată, cu modificările ulterioare, 
Guvernul României adoptă prezenta hotărâre.
Articolul 1

Se aprobă modificarea descrierii tehnice și actualizarea valorii de inventar, ca urmare a reevaluării, a unui bun imobil aflat în domeniul public al statului și în administrarea Ministerului Finanțelor Publice - Agenția Națională de Administrare Fiscală, având datele de identificare prevăzute în anexa nr. 1.
Articolul 2

(1) Se aprobă transmiterea unui bun imobil, aflat în domeniul public al statului, având datele de identificare prevăzute în anexa nr. 2, din administrarea Ministerului Finanțelor Publice - Agenția Națională de Administrare Fiscală în administrarea Ministerului Agriculturii și Dezvoltării Rurale - Agenția pentru Finanțarea Investițiilor Rurale, cu destinația de sediu administrativ.
(2) Predarea-preluarea bunului imobil prevăzut la alin. (1) se face pe bază de protocol încheiat între părțile implicate în termen de 30 de zile de la intrarea în vigoare a prezentei hotărâri.
Articolul 3

Ministerul Agriculturii și Dezvoltării Rurale și Ministerul Finanțelor Publice își vor actualiza în mod corespunzător datele din evidența cantitativ-valorică și, împreună vor opera modificarea corespunzătoare a anexelor nr. 3 și 9 la Hotărârea Guvernului nr. 1.705 / 2006 pentru aprobarea inventarului centralizat al bunurilor din domeniul public al statului, cu modificările și completările ulterioare.
Articolul 4

Anexele nr. 1 și 2 fac parte integrantă din prezenta hotărâre.
PRIM-MINISTRU
VASILICA-VIORICA DĂNCILĂ 
Contrasemnează: 
Ministrul finanțelor publice,
Eugen Orlando Teodorovici 
Ministrul agriculturii și dezvoltării rurale,
Petre Daea 
București, 24 aprilie 2019.
Nr. 254.
Anexa nr. 1

DATELE DE IDENTIFICAREale bunului imobil aflat în administrarea Ministerului Finanțelor Publice - Agenția Națională de Administrare Fiscală (CUI 16031712)pentru care se modifică descrierea tehnică și se actualizează valoarea de inventar
Nr. M.F.P.Cod de clasificareDenumireDescrierea tehnică modificată (pe scurt)Valoarea de inventar (lei)Valoarea de inventar actualizată (lei)27.8298.29.06 Clădire Fundație din beton, zidărie din cărămidă, acoperiș șarpantă; P + 1 dintr-un imobil cu regim de înălțime: S + P +9 E;suprafața utilă parter = 227,39 mp; CF 28782-C1-U1; suprafața utilă etaj = 191,64 mp; CF 28782-C1-U2; suprafață teren 71 mp; CF nr. 28782 743.894987.276
Anexa nr. 2

DATELE DE IDENTIFICAREale bunului imobil aflat în domeniul public al statului și în administrarea Ministerului Finanțelor Publice - Agenția Națională de Administrare Fiscală, care se transmite în administrarea Ministerului Agriculturii și Dezvoltării Rurale - Agenția pentru Finanțarea Investițiilor Rurale
Nr. M.F.P.Cod de clasificareDenumireAdministratorul de la care se transferă bunul C.U.I.Administratorul la care se transferă bunul C.U.I.Descrierea tehnică (pe scurt)Vecinătăți (după caz, pe scurt)AdresaAnul dobândirii / dării în folosințăValoarea de inventar(lei)27.8298.29.06 Clădire Ministerul Finanțelor Publice - Agenția Națională de Administrare Fiscală CUI 16031712 Ministerul Agriculturii și Dezvoltării Rurale - Agenția pentru Finanțarea Investițiilor Rurale CUI 13533790 Fundație din beton, zidărie din cărămidă, acoperiș șarpantă; P + 1 dintr-un imobil cu regim de înălțime: S + P + 9 E; suprafață utilă parter = 227,39 mp; CF 28782-C1-U1; suprafață utilă etaj = 191,64 mp; CF 28782-C1-U2; suprafață teren = 71 mp; CF nr. 28782 Nord-Vest Hotel Călărași; bloc ParcTara: România; județul: Călărași; Str. 1 Decembrie 1918 nr. 2, bloc Parc1999987.276
-----