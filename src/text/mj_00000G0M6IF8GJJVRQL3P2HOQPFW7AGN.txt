
HOTĂRÂRE nr. 729 din 2 octombrie 2019
pentru reaprobarea indicatorilor tehnico-economici ai obiectivului de investiții "Consolidarea și modernizarea stadionului Giulești «Valentin Stănescu», calea Giulești nr. 18, sector 6, București"
Publicat în 
			
MONITORUL OFICIAL nr. 832 din 14 octombrie 2019

În temeiul prevederilor art. 108 din Constituția României, republicată, și al art. 42 alin. (2) din Legea nr. 500 / 2002 privind finanțele publice, cu modificările și completările ulterioare, 
Guvernul României adoptă prezenta hotărâre. 
Articolul 1

Se reaprobă indicatorii tehnico-economici ai obiectivului de investiții "Consolidarea și modernizarea stadionului Giulești «Valentin Stănescu», calea Giulești nr. 18, sector 6, București", realizat prin Compania Națională de Investiții "C.N.I." - S.A., prevăzuți în anexa care face parte integrantă din prezenta hotărâre.
Articolul 2

Finanțarea obiectivului de investiții prevăzut la art. 1 se face de la bugetul de stat, prin bugetul Ministerului Dezvoltării Regionale și Administrației Publice și bugetul Clubului Sportiv Rapid București, în limita sumelor aprobate anual cu această destinație, precum și din alte surse de finanțare legal constituite, conform programelor de investiții publice aprobate potrivit legii.
Articolul 3

Ministerul Dezvoltării Regionale și Administrației Publice, prin Compania Națională de Investiții "C.N.I." - S.A., răspunde de modul de utilizare a sumelor aprobate potrivit prevederilor prezentei hotărâri.
PRIM-MINISTRU
VASILICA-VIORICA DĂNCILĂ
Contrasemnează:
p. Viceprim-ministru, ministrul dezvoltării regionale și administrației publice,
Sirma Caraman,
secretar de stat
p. Ministrul transporturilor,
Marius Humelnicu,
secretar de stat
Ministrul finanțelor publice,
Eugen Orlando Teodorovici
București, 2 octombrie 2019.
Nr. 729.
ANEXĂ 

CARACTERISTICILE PRINCIPALE ȘI INDICATORII TEHNICO-ECONOMICI ai obiectivului de investiții "Consolidarea și modernizarea stadionului Giulești «Valentin Stănescu», calea Giulești nr. 18, sector 6, București"
Titular: Ministerul Dezvoltării Regionale și Administrației Publice
Beneficiar: Compania Națională de Investiții "C.N.I."- S.A., pe perioada realizării investiției
 Clubul Sportiv Rapid București - după realizarea investiției
Amplasament: municipiul București, calea Giulești nr. 18, sector 6
Indicatori tehnico-economici:
• Valoarea totală a investiției, inclusiv TVAmii lei186.911(în prețuri valabile la data de 15.07.2019, 1 euro = 4,7320 lei), din care C + Mmii lei147.054 din care:• Valoarea finanțată de Ministerul Dezvoltării Regionale și Administrației Publice prin Compania Națională de Investiții "CNI"- S.A.mii lei171.380• Valoarea finanțată de Clubul Sportiv Rapid Bucureștimii lei15.531• Valoare rest de finanțat, inclusiv TVAmii lei173.854(în prețuri valabile la data de 15.07.2019, 1 euro = 4,7320 lei), din care C + Mmii lei138.592 din care:• Valoarea finanțată de Ministerul Dezvoltării Regionale și Administrației Publice prin Compania Națională de Investiții "CNI"- S.A.mii lei158.323• Valoarea finanțată de Clubul Sportiv Rapid Bucureștimii lei15.531 Eșalonarea investiției rest de executat: INV / C + M- Anul I INVmii lei153.000 C + Mmii lei130.000- Anul II INVmii lei20.854 C + Mmii lei8.592• Capacități:- locuri în tribunenr.14.050 - suprafața desfășuratămpAd40.522 Durata totală de execuție a investițieiluni21 Durata rest de executat a investițieiluni13
Factori de riscObiectivul de investiții se va proteja antiseismic conform Normativului P100-1 / 2013, cu modificările ulterioare.
Finanțarea investițieiFinanțarea obiectivului de investiții se realizează de la bugetul de stat, prin bugetul Ministerului Dezvoltării Regionale și Administrației Publice și prin bugetul Clubului Sportiv Rapid București, în limita sumelor aprobate anual cu această destinație, precum și din alte surse legal constituite, conform programelor de investiții publice aprobate potrivit legii.
-----