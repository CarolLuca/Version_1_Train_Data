
LEGE nr. 185 din 17 octombrie 2019
pentru modificarea Legii nr. 227 / 2015 privind Codul fiscal și pentru modificarea art. 9 din Ordonanța Guvernului nr. 105 / 1999 privind acordarea unor drepturi persoanelor persecutate de către regimurile instaurate în România cu începere de la 6 septembrie 1940 până la 6 martie 1945 din motive etnice
Publicat în 
			
MONITORUL OFICIAL nr. 848 din 18 octombrie 2019

Parlamentul României adoptă prezenta lege.
Articolul I

Legea nr. 227 / 2015 privind Codul fiscal, publicată în Monitorul Oficial al României, Partea I, nr. 688 din 10 septembrie 2015, cu modificările și completările ulterioare, se modifică după cum urmează:1. La articolul 456 alineatul (1), litera s) se modifică și va avea următorul cuprins:s) clădirea folosită ca domiciliu aflată în proprietatea sau coproprietatea persoanelor prevăzute la art. 1 și 5 din Decretul-lege nr. 118 / 1990, republicat, cu modificările și completările ulterioare, și a persoanelor fizice prevăzute la art. 1 din Ordonanța Guvernului nr. 105 / 1999, aprobată cu modificări și completări prin Legea nr. 189 / 2000, cu modificările și completările ulterioare; scutirea rămâne valabilă și în cazul transferului proprietății către copiii acestor categorii de beneficiari; ...  ... 2. La articolul 464 alineatul (1), litera s) se modifică și va avea următorul cuprins:s) terenul aferent clădirii de domiciliu, aflat în proprietatea sau coproprietatea persoanelor prevăzute la art. 1 și 5 din Decretul-lege nr. 118 / 1990, republicat, cu modificările și completările ulterioare, și a persoanelor fizice prevăzute la art. 1 din Ordonanța Guvernului nr. 105 / 1999, aprobată cu modificări și completări prin Legea nr. 189 / 2000, cu modificările și completările ulterioare; scutirea rămâne valabilă și în cazul transferului proprietății către copiii acestor categorii de beneficiari; ...  ... 3. La articolul 469 alineatul (1), litera c) se modifică și va avea următorul cuprins:c) mijloacele de transport aflate în proprietatea sau coproprietatea persoanelor prevăzute la art. 1 și 5 din Decretul-lege nr. 118 / 1990, republicat, cu modificările și completările ulterioare, și a persoanelor fizice prevăzute la art. 1 din Ordonanța Guvernului nr. 105 / 1999, aprobată cu modificări și completări prin Legea nr. 189 / 2000, cu modificările și completările ulterioare, pentru un singur mijloc de transport, la alegerea contribuabilului; scutirea rămâne valabilă și în cazul transferului proprietății către copiii acestor categorii de beneficiari; ...  ... 
Articolul II

Articolul 9 din Ordonanța Guvernului nr. 105 / 1999 privind acordarea unor drepturi persoanelor persecutate de către regimurile instaurate în România cu începere de la 6 septembrie 1940 până la 6 martie 1945 din motive etnice, publicată în Monitorul Oficial al României, Partea I, nr. 426 din 31 august 1999, aprobată cu modificări și completări prin Legea nr. 189 / 2000, cu modificările și completările ulterioare, se modifică după cum urmează:Articolul 9 Membrilor comisiei constituite în baza art. 7 li se acordă o indemnizație lunară de 150 lei. Plata indemnizațiilor pentru membrii comisiei se face de casa județeană de pensii sau, după caz, de Casa de Pensii a Municipiului București din bugetul de stat.
Articolul III

Ordonanța Guvernului nr. 105 / 1999 privind acordarea unor drepturi persoanelor persecutate de către regimurile instaurate în România cu începere de la 6 septembrie 1940 până la 6 martie 1945 din motive etnice, publicată în Monitorul Oficial al României, Partea I, nr. 426 din 31 august 1999, aprobată cu modificări și completări prin Legea nr. 189 / 2000, cu modificările și completările ulterioare, precum și cu modificarea adusă prin prezenta lege, se va republica în Monitorul Oficial al României, Partea I, dându-se textelor o nouă numerotare.
Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din Constituția României, republicată.
p. PREȘEDINTELE CAMEREI DEPUTAȚILOR,
CARMEN-ILEANA MIHĂLCESCU
PREȘEDINTELE SENATULUI
TEODOR-VIOREL MELEȘCANU
București, 17 octombrie 2019.
Nr. 185.
-----