
ORDIN nr. 71 din 12 iunie 2019
pentru modificarea și completarea Regulilor comerciale privind colectarea, agregarea și transmiterea valorilor măsurate de energie electrică, aprobate prin Ordinul președintelui Autorității Naționale de Reglementare în Domeniul Energiei nr. 93 / 2018
Publicat în 
			
MONITORUL OFICIAL nr. 506 din 21 iunie 2019

Având în vedere prevederile art. 36 alin. (7) lit. j), ale art. 65 alin. (4) din Legea energiei electrice și a gazelor naturale nr. 123 / 2012, cu modificările și completările ulterioare, precum și ale art. 14 alin. (6) și alin. (6^4) din Legea nr. 220 / 2008 pentru stabilirea sistemului de promovare a producerii energiei din surse regenerabile de energie, republicată, cu modificările și completările ulterioare,
în temeiul dispozițiilor art. 5 alin. (1) lit. c) și alin. (5) și ale art. 9 alin. (1) lit. h) din Ordonanța de urgență a Guvernului nr. 33 / 2007 privind organizarea și funcționarea Autorității Naționale de Reglementare în Domeniul Energiei, aprobată cu modificări și completări prin Legea nr. 160 / 2012, cu modificările și completările ulterioare,
președintele Autorității Naționale de Reglementare în Domeniul Energiei emite următorul ordin:
Articolul I

Regulile comerciale privind colectarea, agregarea și transmiterea valorilor măsurate de energie electrică, aprobate prin Ordinul președintelui Autorității Naționale de Reglementare în Domeniul Energiei nr. 93 / 2018 publicat în Monitorul Oficial al României, Partea I, nr. 498 din 18 iunie 2018, se modifică și se completează după cum urmează:1. La articolul 1, alineatul (3) se modifică și va avea următorul cuprins: (3) Definițiile prevăzute la alin. (1) se completează cu definițiile prevăzute în Legea energiei electrice și a gazelor naturale nr. 123 / 2012, cu modificările și completările ulterioare, Legea nr. 220 / 2008 pentru stabilirea sistemului de promovare a producerii energiei din surse regenerabile de energie, republicată, cu modificările și completările ulterioare, Codul de măsurare a energiei electrice, aprobat prin Ordinul președintelui ANRE nr. 103 / 2015, Regulamentul privind racordarea utilizatorilor la rețelele electrice de interes public, aprobat prin Ordinul președintelui ANRE nr. 59 / 2013, cu modificările și completările ulterioare, și Procedura pentru determinarea și utilizarea profilului rezidual de consum, aprobată prin Ordinul președintelui ANRE nr. 24 / 2014. ... 2. La articolul 3, după litera j) se introduce o nouă literă, litera k), cu următorul cuprins: k) prosumatorilor ...  ... 3. După articolul 11 se introduce un nou articol, articolul 11^1, cu următorul cuprins: Articolul 11^1 Pentru prosumatorii care dețin centrale electrice de producere a energiei electrice din surse regenerabile cu puterea instalată de cel mult 27 kW pe loc de consum și încheie contracte de vânzare-cumpărare a energiei electrice în temeiul contractului-cadru aprobat prin Ordinul președintelui ANRE nr. 227 / 2018, precum și pentru clienții casnici deținători ai unor capacități de producere a energiei electrice, respectiv electrice și termice în cogenerare, conectate la rețea, cu putere electrică mai mică de 100 kW, agregarea valorilor măsurate și a valorilor măsurate aprobate, prevăzute la art. 9 lit. d) pct. (i), art. 9 lit. e) pct. (i), art. 10 lit. e) pct. (i), art. 10 lit. f) pct. (i) și art. 11, se realizează astfel:a) energia electrică produsă este înregistrată ca fiind producție aferentă furnizorului care își asumă responsabilitatea financiară pentru plata dezechilibrelor acestora; ... b) energia electrică produsă nu este inclusă în categoria de informații care privesc producția aferentă fiecărui producător, pe fiecare ID." ...  ... 
Articolul II

Operatorii economici din sectorul energiei electrice duc la îndeplinire prevederile prezentului ordin.
Articolul III

Entitățile organizatorice din cadrul Autorității Naționale de Reglementare în Domeniul Energiei urmăresc respectarea prevederilor prezentului ordin.
Articolul IV

Prezentul ordin se publică în Monitorul Oficial al României, Partea I, și intră în vigoare la data publicării.
Președintele Autorității Naționale de Reglementare în Domeniul Energiei,
Dumitru Chiriță 
București, 12 iunie 2019.
Nr. 71.
-----