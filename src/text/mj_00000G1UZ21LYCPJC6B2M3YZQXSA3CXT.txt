
ORDIN nr. 197 din 16 octombrie 2019
privind aprobarea valorilor bonusurilor de referință pentru energia electrică produsă în cogenerare de înaltă eficiență și ale prețurilor de referință pentru energia termică produsă în cogenerare, aplicabile în anul 2020
Publicat în 
			
MONITORUL OFICIAL nr. 853 din 22 octombrie 2019

Având în vedere prevederile art. 79 alin. (7) și ale art. 124 alin. (1^1)-(1^3) din Legea energiei electrice și a gazelor naturale nr. 123 / 2012, cu modificările și completările ulterioare, ale art. 6 lit. d) și e), art. 10 alin. (4) și (6), art. 22 alin. (1) și art. 25 din Hotărârea Guvernului nr. 1.215 / 2009 privind stabilirea criteriilor și a condițiilor necesare implementării schemei de sprijin pentru promovarea cogenerării de înaltă eficiență pe baza cererii de energie termică utilă, cu modificările și completările ulterioare, ale Metodologiei de stabilire și ajustare a prețurilor pentru energia electrică și termică, produsă și livrată din centrale de cogenerare ce beneficiază de schema de sprijin, respectiv a bonusului pentru cogenerarea de înaltă eficiență, aprobată prin Ordinul președintelui Autorității Naționale de Reglementare în Domeniul Energiei nr. 15 / 2015, cu modificările și completările ulterioare,
în temeiul dispozițiilor art. 5 alin. (1) lit. b) și alin. (5) și ale art. 9 alin. (1) lit. x) din Ordonanța de urgență a Guvernului nr. 33 / 2007 privind organizarea și funcționarea Autorității Naționale de Reglementare în Domeniul Energiei, aprobată cu modificări și completări prin Legea nr. 160 / 2012, cu modificările și completările ulterioare,
președintele Autorității Naționale de Reglementare în Domeniul Energiei emite următorul ordin:
Articolul 1

Se aprobă valorile bonusurilor de referință pentru energia electrică produsă în cogenerare de înaltă eficiență și livrată din centralele care beneficiază de schemă de sprijin, prevăzute în anexa nr. 1, care face parte integrantă din prezentul ordin.
Articolul 2

Se aprobă valorile prețurilor de referință pentru energia termică produsă în cogenerare și livrată din centralele care beneficiază de schemă de sprijin destinată consumului populației și consumatorilor noncasnici, prevăzute în anexele nr. 2 și 3, care fac parte integrantă din prezentul ordin.
Articolul 3

Prevederile prezentului ordin se aplică producătorilor de energie electrică și termică în cogenerare, nominalizați în Lista capacităților de producere a energiei electrice și termice în cogenerare cu acreditare finală, aprobată prin decizie a președintelui Autorității Naționale de Reglementare în Domeniul Energiei, care beneficiază de schemă de sprijin, și administratorului schemei de sprijin Compania Națională de Transport al Energiei Electrice "Transelectrica" - S.A.
Articolul 4

Entitățile organizatorice din cadrul Autorității Naționale de Reglementare în Domeniul Energiei urmăresc respectarea prevederilor prezentului ordin.
Articolul 5

La data intrării în vigoare a prezentului ordin se abrogă Ordinul președintelui Autorității Naționale de Reglementare în Domeniul Energiei nr. 183 / 2018 privind aprobarea valorilor bonusurilor de referință pentru energia electrică produsă în cogenerare de înaltă eficiență și ale prețurilor de referință pentru energia termică produsă în cogenerare, aplicabile în anul 2019, publicat în Monitorul Oficial al României, Partea I, nr. 925 din 2 noiembrie 2018, cu modificările și completările ulterioare.
Articolul 6

Prezentul ordin se publică în Monitorul Oficial al României, Partea I, și intră în vigoare la data de 1 ianuarie 2020.
Președintele Autorității Naționale de Reglementare în Domeniul Energiei,
Dumitru Chiriță
București, 16 octombrie 2019.
Nr. 197.
Anexa nr. 1

Valorile bonusurilor de referință pentru energia electrică produsă în cogenerare de înaltă eficiență șilivrată din centralele care beneficiază de schemă de sprijin
Anexa nr. 2

Valorile prețurilor de referință pentru energia termică produsă în cogenerare și livrată din centralelecare beneficiază de schemă de sprijin destinată consumului populației
Anexa nr. 3

Valorile prețurilor de referință pentru energia termică produsă în cogenerare și livrată din centralelecare beneficiază de schemă de sprijin, destinată consumatorilor noncasnici
-----