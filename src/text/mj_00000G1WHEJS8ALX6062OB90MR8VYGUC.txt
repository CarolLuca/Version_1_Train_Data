
ORDIN nr. 208 din 20 noiembrie 2019
pentru modificarea și completarea Metodologiei de stabilire a tarifelor reglementate pentru serviciile de transport al gazelor naturale, aprobată prin Ordinul președintelui Autorității Naționale de Reglementare în Domeniul Energiei nr. 41 / 2019
Publicat în 
			
MONITORUL OFICIAL nr. 942 din 25 noiembrie 2019

Având în vedere prevederile art. 179 alin. (4) și (5) din Legea energiei electrice și a gazelor naturale nr. 123 / 2012, cu modificările și completările ulterioare, precum și dispozițiile art. 5 alin. (1) lit. b) din Ordonanța de urgență a Guvernului nr. 33 / 2007 privind organizarea și funcționarea Autorității Naționale de Reglementare în Domeniul Energiei, aprobată cu modificări și completări prin Legea nr. 160 / 2012, cu modificările și completările ulterioare, 
în temeiul art. 10 alin. (1) lit. l) din Ordonanța de urgență a Guvernului nr. 33 / 2007 privind organizarea și funcționarea Autorității Naționale de Reglementare în Domeniul Energiei, aprobată cu modificări și completări prin Legea nr. 160 / 2012, cu modificările și completările ulterioare,
președintele Autorității Naționale de Reglementare în Domeniul Energiei emite prezentul ordin.
Articolul I

Metodologia de stabilire a tarifelor reglementate pentru serviciile de transport al gazelor naturale, aprobată prin Ordinul președintelui Autorității Naționale de Reglementare în Domeniul Energiei nr. 41 / 2019, publicat în Monitorul Oficial al României, Partea I, nr. 211 din 18 martie 2019, cu modificările și completările ulterioare, se modifică și se completează după cum urmează:1. La articolul 73 alineatul (1), după litera i) se introduc două noi litere, literele j) și k), cu următorul cuprins:j) situația costurilor cu personalul defalcate pe sume ce se acordă directorilor / directorilor generali și membrilor consiliilor de administrație / supraveghere, directoratelor și comitetelor consultative și pe sume ce se acordă celorlalte categorii de personal, pentru fiecare an al perioadei de reglementare, însoțită de modalitatea de calcul și justificări privind valorile luate în considerare; ... k) situația costurilor cu colaboratorii defalcate pe sume ce se acordă directorilor / directorilor generali și membrilor consiliilor de administrație / supraveghere, directoratelor și comitetelor consultative și pe sume ce se acordă celorlalte categorii de colaboratori, pentru fiecare an al perioadei de reglementare, însoțită de modalitatea de calcul și justificări privind valorile luate în considerare. ...  ... 2. La articolul 75 alineatul (1), după litera f) se introduc două noi litere, literele g) și h), cu următorul cuprins:g) situația costurilor cu personalul defalcate pe sume ce se acordă directorilor / directorilor generali și membrilor consiliilor de administrație / supraveghere, directoratelor și comitetelor consultative și pe sume ce se acordă celorlalte categorii de personal, realizate în anul anterior de reglementare; ... h) situația costurilor cu colaboratorii defalcate pe sume ce se acordă directorilor / directorilor generali și membrilor consiliilor de administrație / supraveghere, directoratelor și comitetelor consultative și pe sume ce se acordă celorlalte categorii de colaboratori, realizate în anul anterior de reglementare. ...  ... 3. În anexa nr. 2, la articolul 1, după alineatul (2) se introduce un nou alineat, alineatul (3), cu următorul cuprins:(3) Nu sunt considerate intrări de imobilizări corporale/ necorporale și nu se vor lua în calcul la stabilirea valorii bazei de active reglementate imobilizările corporale / necorporale nou-realizate, reprezentând obiective ale sistemului de transport, pentru care OTS nu a obținut modificarea licenței de operare a sistemului de transport al gazelor naturale. ... 
Articolul II

Autoritatea Națională de Reglementare în Domeniul Energiei și titularii de licență de operare a sistemului de transport vor duce la îndeplinire prevederile prezentului ordin. 
Articolul III

Prezentul ordin se publică în Monitorul Oficial al României, Partea I.
Președintele Autorității Naționale de Reglementare în Domeniul Energiei,
Dumitru Chiriță
București, 20 noiembrie 2019.
Nr. 208.
----