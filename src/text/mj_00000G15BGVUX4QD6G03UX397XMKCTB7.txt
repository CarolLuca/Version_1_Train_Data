
RAPORT nr. 17.347 din 17 decembrie 2018
privind rezultatul controlului efectuat de Autoritatea Electorală Permanentă la Partidul Mișcarea Populară - Filiala Județeană Arad
Publicat în 
			
MONITORUL OFICIAL nr. 449 din 5 iunie 2019

- extras -
În conformitate cu prevederile art. 42 alin. (1) și ale art. 44 alin. (1), (4) și (6) din Legea nr. 334 / 2006 privind finanțarea activității partidelor politice și a campaniilor electorale, republicată, cu modificările și completările ulterioare, cu Planul de control pe anul 2018, aprobat de președintele Autorității Electorale Permanente, precum și cu notificarea misiunii de control, în perioada 16.04.2018-20.04.2018 s-a desfășurat misiunea de control referitoare la respectarea prevederilor legale privind veniturile și cheltuielile înregistrate de Partidul Mișcarea Populară - Filiala Județeană Arad în anii 2015-2017, perioada verificată fiind 1.01.2015-31.12.2017.
I.
Ca urmare a verificărilor efectuate asupra documentelor contabile puse la dispoziția echipei de control s-a constatat că în anul 2015 veniturile Partidului Mișcarea Populară - Filiala Județeană Arad au totalizat 15.580,00 lei și au fost obținute din cotizații. Cheltuielile au fost în sumă de 11.554,28 lei.
Ca urmare a verificărilor efectuate asupra documentelor contabile puse la dispoziția echipei de control s-a constatat că în anul 2016 veniturile Partidului Mișcarea Populară - Filiala Județeană Arad au totalizat 277.744,00 lei și au fost obținute din cotizații în sumă 40.385,00 lei, din donații activitatea curentă în sumă de 13.980,00 lei, din donații (contribuții campania electorală alegeri locale 2016) în sumă de 126.379,00 lei și din donații (contribuții campania electorală alegeri parlamentare 2016) în sumă de 97.000,00 lei. Cheltuielile au fost în sumă de 266.182,34 lei.
Ca urmare a verificărilor efectuate asupra documentelor contabile puse la dispoziția echipei de control s-a constatat că în anul 2017 veniturile Partidului Mișcarea Populară - Filiala Județeană Arad au totalizat 43.825,00 lei și au fost obținute din cotizații în sumă de 39.675,00 lei, din donații (contribuții alegeri locale parțiale 11.06.2017) în sumă de 1.950,00 lei și din donații (contribuții alegeri locale parțiale din data de 5.11.2017) în sumă de 2.200,00 lei. Cheltuielile au fost în sumă de 41.871,19 lei.
S-a constatat faptul că au fost încălcate prevederile art. 49 alin. (5) din Legea nr. 334 / 2006, republicată, cu modificările și completările ulterioare, precum și prevederile art. 48 alin. (10) din Legea nr. 334 / 2006, republicată, cu modificările și completările ulterioare, coroborat cu art. 2 alin. (1) lit. c) din Hotărârea Guvernului nr. 10 / 2016 pentru aprobarea Normelor metodologice de aplicare a Legii nr. 334 / 2006 privind finanțarea partidelor politice și a campaniilor electorale. Pentru aceste fapte, Partidul Mișcarea Populară - Filiala Județeană Arad a fost sancționat conform art. 52 alin. (2) din Legea nr. 334 / 2006, republicată cu modificările și completările ulterioare, și conform art. 2 alin. (3) din Hotărârea Guvernului nr. 10 / 2016 pentru aprobarea Normelor metodologice de aplicare a Legii nr. 334 / 2006 privind finanțarea partidelor politice și a campaniilor electorale.
 ... 
II.
– respectarea prevederilor legale privind rambursarea cheltuielilor electorale, respectiv restituirea sumelor rambursate de Autoritatea Electorală Permanentă să se facă din contul dedicat campaniei electorale și numai către candidații care au contribuit în campania electorală, în termenul legal de 30 zile de la data rambursării de către Autoritatea Electorală Permanentă, potrivit prevederilor art. 3 alin. (1) lit. c), art. 45 și art. 58 alin. (5) din Normele metodologice de aplicare a Legii nr. 334 / 2006 privind finanțarea activității partidelor politice și a campaniilor electorale, aprobate prin Hotărârea Guvernului nr. 10 / 2016, art. 48 alin. (10) din Legea 334 / 2006, republicată, cu modificările și completările ulterioare, prevederilor Legii contabilității nr. 82 / 1991, republicată, cu modificările și completările ulterioare, prevederilor Ordinului ministrului finanțelor publice nr. 2.634 / 2015 privind documentele financiar-contabile, precum și prevederilor Legii nr. 70 / 2015 privind întărirea disciplinei financiare pentru operațiunile de încasări și plăți în numerar și pentru modificarea și completarea Ordonanței de urgență a Guvernului nr. 193 / 2002 privind introducerea sistemelor moderne de plată, cu modificările și completările ulterioare; ... 
– utilizarea corespunzătoare a tuturor documentelor justificative aferente activității de încasări și plăți la nivelul tuturor sediilor teritoriale secundare conform Ordinului ministrului finanțelor publice nr. 2.634 / 2015 privind documentele financiar-contabile (unde există activitate de încasări și plăți). ... 
 ... 

București, 17 decembrie 2018.
Nr. 17.347.
-----