
RAPORT nr. 15.955 din 6 august 2019
privind rezultatul controlului efectuat de Autoritatea Electorală Permanentă la Partidul Mișcarea Populară - sediul central
Publicat în 
			
MONITORUL OFICIAL nr. 701 din 26 august 2019

- extras -
În conformitate cu prevederile art. 42 alin. (1) și ale art. 44 alin. (1), (4) și (6) din Legea nr. 334 / 2006 privind finanțarea activității partidelor politice și a campaniilor electorale, republicată, cu modificările și completările ulterioare, în perioada 3.12.2018-1.02.2019 s-a desfășurat misiunea de control referitoare la verificarea legalității veniturilor și cheltuielilor electorale înregistrate de Partidul Mișcarea Populară - sediul central, din perioada 1.01.2015-31.12.2017.
I.
În anul 2015 veniturile lunare înregistrate în contabilitate pentru Partidul Mișcarea Populară - sediul central au fost în valoare totală de 296.579,53 lei, astfel: 185.392,32 lei venituri din cotizații, 25.800,00 lei venituri din chirii, 85.387,00 lei venituri din cote-părți, 0,21 lei venituri din dobânzi.
În anul 2015 cheltuielile înregistrate de Partidul Mișcarea Populară - sediul central au fost în valoare totală de 649.734,26 lei.
În anul 2016 veniturile lunare înregistrate în contabilitate pentru Partidul Mișcarea Populară - sediul central au fost în valoare totală de 421.209,00 lei, astfel: 378.419,00 lei venituri din cotizații, 9.980,00 lei venituri din chirii, 32.460,00 lei venituri din cote-părți, 350,00 lei venituri din donații.
În anul 2016 cheltuielile înregistrate de Partidul Mișcarea Populară - sediul central au fost în valoare totală de 8.343.406,51 lei.
În anul 2017 veniturile lunare înregistrate în contabilitate pentru Partidul Mișcarea Populară - sediul central au fost în valoare totală de 1.276.386,72 lei, astfel: 216.600,00 lei venituri din cotizații, 44.548,44 lei venituri din chirii, 1.310,00 lei venituri din activități diverse, – 1.500,00 lei resurse de la bugetul de stat 
și / sau de la bugetele locale, 50.000,10 lei venituri din cote-părți, 965.428,18 lei venituri din subvenții pentru investiții.
În anul 2017 cheltuielile înregistrate de Partidul Mișcarea Populară - sediul central au fost în valoare totală de 2.746.217,92 lei.
În anii 2015-2016, Partidul Mișcarea Populară - sediul central nu a încasat subvenții de la bugetul de stat.
În anul 2017, Partidul Mișcarea Populară - sediul central a încasat subvenții de la bugetul de stat, prin Autoritatea Electorală Permanentă, în sumă totală de 1.273.390,71 lei, soldul necheltuit din subvenții la 31.12.2017 fiind de 307.962,53 lei.
În urma verificărilor efectuate s-a constatat faptul că au fost încălcate prevederile art. 3 alin. (8), art. 5 alin. (4), art. 10, art. 16 alin. (1) lit. h) și alin. (3), art. 25 alin. (2) din Legea nr. 334 / 2006, republicată, cu modificările și completările ulterioare, și art. 2 alin. (1) lit. a) din Hotărârea Guvernului nr. 10 / 2016 pentru aprobarea Normelor metodologice de aplicare a Legii nr. 334 / 2006 privind finanțarea activității partidelor politice și a campaniilor electorale.
Pentru aceste fapte, entitatea verificată a fost sancționată potrivit art. 52 alin. (1) și (2) din Legea nr. 334 / 2006, republicată, cu modificările și completările ulterioare, precum și conform art. 2 alin. (2) din Hotărârea Guvernului nr. 10 / 2016 pentru aprobarea Normelor metodologice de aplicare a Legii nr. 334 / 2006 privind finanțarea activității partidelor politice și a campaniilor electorale.
 ... 
II.
– respectarea prevederilor Legii nr. 334 / 2006, republicată, cu modificările și completările ulterioare, și a Normelor de aplicare ale Legii nr. 334 / 2006 privind finanțarea activității partidelor politice și a campaniilor electorale, aprobate prin Hotărârea Guvernului nr. 10 / 2016, cu modificările ulterioare; ... 
– publicarea corectă în Monitorul Oficial al României, Partea I, a informațiilor privind veniturile conform prevederilor Legii nr. 334 / 2006, republicată, cu modificările și completările ulterioare. ... 
 ... 

București, 6 august 2019.
Nr. 15.955.
-----