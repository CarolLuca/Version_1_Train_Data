
HOTĂRÂRE nr. 28 din 19 iunie 2019
referitoare la Comunicarea Comisiei către Parlamentul European, Consiliul European și Consiliu - Raport privind progresele înregistrate în punerea în aplicare a Agendei europene privind migrația - COM (2019) 126 final
Publicat în 
			
MONITORUL OFICIAL nr. 522 din 26 iunie 2019

În temeiul dispozițiilor art. 67 și art. 148 alin. (2) și (3) din Constituția României, republicată, precum și ale Protocolului nr. 1 privind rolul parlamentelor naționale în Uniunea Europeană, anexa t Tratatului de la Lisabona de modificare a Tratatului privind Uniunea Europeană și a Tratatului de instituire a Comunității Europene, semnat la Lisabona la 13 decembrie 2007, ratificat prin Legea nr. 13 / 2008,
în baza Raportului Comisiei pentru afaceri europene nr. LXII / 143 din 6.06.2019,
Senatul adoptă prezenta hotărâre.
Articolul 1

Senatul României:A. constată:1. progresele înregistrate cu privire la aplicarea Agendei europene privind migrația; ... 2. acțiunile pe care le va întreprinde Comisia cu scopul de a gestiona migrația în cadrul a patru piloni:a) abordarea profundă a factorilor principali care determină migrația neregulamentară; ... b) gestionarea frontierelor externe ale UE; ... c) protecție și azil; ... d) migrația legală; ...  ... 3. că pentru implementarea tuturor programelor UE privind migrația vor fi necesare contribuții din partea statelor membre, având în vedere deficitul de până la 86 milioane de EUR pentru 2019; ... 4. că migrația va rămâne una dintre principalele provocări cu care se confruntă UE. Acesta este motivul pentru care este esențial ca UE să dispună de instrumentele de care va avea nevoie în anii următori: un parteneriat cu țările de origine și de tranzit, resursele financiare necesare și un cadru legislativ și o capacitate operațională care să reflecte în mod corespunzător echilibrul dintre solidaritate și responsabilitate, care trebuie să se afle în centrul abordării cuprinzătoare a UE; ... 5. opinia Comisiei care vizează reformarea sistemului european comun de azil și o mai bună funcționare a poliției de frontieră și a gărzii de coastă la nivel european, precum și asigurarea unei finanțări suficiente în următorul cadru financiar multianual - menținând în permanență nivelul de ambiție; ...  ... B. salută:– viziunea referitoare la acțiunile imediate privind gestionarea migrației, cu accentul pus pe:a) ruta vest-mediteraneeană; ... b) cooperarea cu Marocul, estul Mediteranei; ... c) îmbunătățirea condițiilor din Grecia; ... d) necesitatea unor măsuri temporare în materie de debarcare în UE; ...  ...  ... C. susține:1. necesitatea abordării globale, care să cuprindă acțiuni cu parteneri din afara UE, la frontierele externe, și în interiorul UE; ... 2. avansarea discuțiilor pe toate componentele vizând o abordare cuprinzătoare a domeniului migrației, în linie cu obiectivele formulate la nivelul Consiliului European; ...  ... D. apreciază:– eforturile făcute sub președinția în exercițiu a Consiliului UE care au dus la:a) finalizarea negocierilor privind revizuirea cadrului juridic pentru funcționarea rețelei europene a ofițerilor de legătură în materie de migrație; ... b) finalizarea negocierilor privind extinderea mandatului Agenției Europene pentru Paza Frontierelor și Garda de Coastă; ... c) facilitarea adoptării Deciziei Consiliului de semnare a unor termeni de referință pe probleme de migrație cu Iran, document ce va pune bazele unui dialog cu partenerii terți, inclusiv pe aspectele referitoare la returnare / readmisie. ...  ...  ... 
Articolul 2

Prezenta hotărâre se publică în Monitorul Oficial al României, Partea I.
Această hotărâre a fost adoptată de Senat în ședința din 19 iunie 2019, cu respectarea prevederilor art. 76 alin. (2) din Constituția României, republicată.
p. PREȘEDINTELE SENATULUI,
ȘERBAN-CONSTANTIN VALECA
București, 19 iunie 2019.
Nr. 28.
-----