
RAPORT nr. 17.340 din 17 decembrie 2018
privind rezultatul controlului efectuat de Autoritatea Electorală Permanentă la Partidul Mișcarea Populară - Filiala Județeană Vaslui
Publicat în 
			
MONITORUL OFICIAL nr. 449 din 5 iunie 2019

- extras -
În conformitate cu prevederile art. 42 alin. (1) și ale art. 44 alin. (1), (4) și (6) din Legea nr. 334 / 2006 privind finanțarea activității partidelor politice și a campaniilor electorale, republicată, cu modificările și completările ulterioare, cu Planul de control pe anul 2018, aprobat de președintele Autorității Electorale Permanente, precum și cu notificarea misiunii de control, în perioada 16.04.2018-20.04.2018, s-a desfășurat misiunea de control referitoare la respectarea prevederilor legale privind veniturile și cheltuielile înregistrate de Partidul Mișcarea Populară - Filiala Județeană Vaslui, între anii 2015-2017, perioada verificată fiind 1.01.2015-31.12.2017.
I.
Întrucât pentru anii 2015-2016 Partidul Mișcarea Populară - Filiala Județeană Vaslui nu a pus la dispoziția echipei de control documente financiar-contabile, nu au putut fi identificate surse de venit și cheltuieli ale formațiunii politice pentru anii respectivi.
Conform balanței de verificare din luna decembrie 2016 veniturile obținute de Partidul Mișcarea Populară - Filiala Județeană Vaslui au totalizat 173.221,00 lei, fiind obținute din donații reprezentând contribuții în campaniile electorale pentru alegerile locale din anul 2016 în sumă de 54.645,00 lei și din donații reprezentând contribuții în campaniile electorale pentru alegerile parlamentare din anul 2016 în sumă de 118.576,00 lei. Cheltuielile au fost în sumă de 173.221,00 lei.
În anul 2017 veniturile obținute de Partidul Mișcarea Populară - Filiala Județeană Vaslui au totalizat 9.583,00 lei, fiind obținute din cotizații ale membrilor de partid în sumă de 7.325,00 lei și din venituri din alte surse în sumă de 2.258,00 lei. Cheltuielile au fost în sumă de 10.436,00 lei.
S-a constatat faptul că au fost încălcate prevederile art. 3 alin. (8) și art. 60 alin. (3) din Legea nr. 334 / 2006, republicată, cu modificările și completările ulterioare, precum și ale art. 2 alin. (1) lit. a) din Hotărârea Guvernului nr. 10 / 2016 pentru aprobarea Normelor metodologice de aplicare a Legii nr. 334 / 2006 privind finanțarea activității partidelor politice și a campaniilor electorale. Pentru aceste fapte, Partidul Mișcarea Populară - Filiala Județeană Vaslui a fost sancționat potrivit art. 52 alin. (1) și (2) din Legea nr. 334 / 2006, republicată, cu modificările și completările ulterioare, și art. 2 alin. (2) din Hotărârea Guvernului nr. 10 / 2016 pentru aprobarea Normelor metodologice de aplicare a Legii nr. 334 / 2006 privind finanțarea activității partidelor politice și a campaniilor electorale.
 ... 
II.
– respectarea prevederilor Legii nr. 334 / 2006, republicată, cu modificările și completările ulterioare, Hotărârii Guvernului nr. 10 / 2016 pentru aprobarea Normelor metodologice de aplicare a Legii nr. 334 / 2006 privind finanțarea activității partidelor politice și a campaniilor electorale, Legii contabilității nr. 82 / 1991, republicată, cu modificările și completările ulterioare, Legii nr. 70 / 2015 pentru întărirea disciplinei financiare privind operațiunile de încasări și plăți în numerar și pentru modificarea și completarea Ordonanței de urgență a Guvernului nr. 193 / 2002 privind introducerea sistemelor de plată, cu modificările și completările ulterioare, Ordinului ministrului finanțelor publice nr. 1.969 / 2007 privind aprobarea reglementărilor contabile pentru persoanele juridice fără scop patrimonial, cu modificările și completările ulterioare, Ordinului ministrului finanțelor publice nr. 3.103 / 2017 privind aprobarea Reglementărilor contabile pentru persoanele juridice fără scop patrimonial, Ordinului ministrului finanțelor publice nr. 2.634 / 2015 privind documentele financiar-contabile și Ordinului ministrului finanțelor publice nr. 2.861 / 2009 pentru aprobarea Normelor privind organizarea și efectuarea inventarierii elementelor de natura activelor, datoriilor și capitalurilor proprii. ... 
 ... 

București, 17 decembrie 2018.
Nr. 17.340.
-----