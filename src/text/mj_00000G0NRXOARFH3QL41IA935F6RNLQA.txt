
RAPORT nr. 16.862 din 7 decembrie 2018
privind rezultatul controlului efectuat de Autoritatea Electorală Permanentă la Partidul Național Liberal - Filiala Buzău
Publicat în 
			
MONITORUL OFICIAL nr. 442 din 4 iunie 2019

 - extras -
În conformitate cu prevederile art. 42 alin. (1) și ale art. 44 alin. (1), (4) și (6) din Legea nr. 334 / 2006 privind finanțarea activității partidelor politice și a campaniilor electorale, republicată, cu modificările și completările ulterioare, cu Planul de control pe anul 2018, aprobat de președintele Autorității Electorale Permanente, precum și cu notificarea misiunii de control, în perioada 16.07.2018 - 1.08.2018 s-a desfășurat misiunea de control referitoare la respectarea prevederilor legale privind veniturile și cheltuielile înregistrate de Partidul Național Liberal - Filiala Buzău, perioada verificată fiind 1.01.2017 - 31.12.2017.
I.
În urma verificării documentelor justificative echipa de control a constatat că în perioada 1.01.2017 - 31.12.2017 veniturile obținute de Filiala Buzău a Partidului Național Liberal au fost în valoare totală de 137.491,00 lei, fiind obținute exclusiv din cotizații.
De asemenea, în urma verificărilor efectuate s-a constatat că entitatea verificată a încasat venituri din alte surse decât cele permise de lege, în valoare totală de 28,50 lei.
Cheltuielile înregistrate în perioada 1.01.2017 - 31.12.2017 în evidențele contabile întocmite de Partidul National Liberal - Filiala Buzău au fost în valoare totală de 128.115,38 lei.
În urma verificărilor efectuate asupra documentelor puse la dispoziția echipei de control de către reprezentanții Partidului National Liberal - Filiala Buzău, aferente cheltuielilor efectuate, echipa de control a constatat mai multe nereguli privind organizarea în contabilitate a cheltuielilor efectuate de către formațiunea politică.
S-a constatat faptul că au fost încălcate prevederile art. 3 alin. (8) din Legea nr. 334 / 2006, republicată, cu modificările și completările ulterioare. Pentru aceste fapte, entitatea verificată a fost sancționată potrivit art. 52 alin. (2) din același act normativ.
S-a constatat faptul că au fost încălcate prevederile art. 48 alin. (10) din Legea nr. 334 / 2006, republicată, cu modificările și completările ulterioare, coroborat cu prevederile art. 2 alin. (1) lit. c) din Hotărârea Guvernului nr. 10 / 2016 pentru aprobarea Normelor metodologice de aplicare a Legii nr. 334 / 2006 privind finanțarea activității partidelor politice și a campaniilor electorale. Pentru aceste fapte, entitatea verificată a fost sancționată potrivit art. 2 alin. (2) din Hotărârea Guvernului nr. 10 / 2016 pentru aprobarea Normelor metodologice de aplicare a Legii nr. 334 / 2006 privind finanțarea activității partidelor politice și a campaniilor electorale.
S-a constatat faptul că au fost încălcate prevederile art. 3 alin. (1) din Legea nr. 334 / 2006, republicată, cu modificările și completările ulterioare, și ale art. 2 alin. (1) lit. a) din Hotărârea Guvernului nr. 10 / 2016 pentru aprobarea Normelor metodologice de aplicare a Legii nr. 334 / 2006 privind finanțarea activității partidelor politice și a campaniilor electorale. Pentru aceste fapte, entitatea verificată a fost sancționată potrivit art. 2 alin. (2) din Hotărârea Guvernului nr. 10 / 2016 pentru aprobarea Normelor metodologice de aplicare a Legii nr. 334 / 2006 privind finanțarea activității partidelor politice și a campaniilor electorale.
 ... 
II.
– efectuarea tuturor corecțiilor contabile în anul 2018, astfel încât evidența contabilă să reflecte o imagine completă asupra tuturor operațiunilor financiare realizate de Partidul Național Liberal - Filiala Buzău; ... 
– respectarea întocmai, cu strictețe, a Legii nr. 334 / 2006, republicată, cu modificările și completările ulterioare, a Hotărârii Guvernului nr. 10 / 2016 pentru aprobarea Normelor metodologice de aplicare a Legii nr. 334 / 2006 privind finanțarea activității partidelor politice și a campaniilor electorale, a Legii contabilității nr. 82 / 1991, republicată, cu modificările și completările ulterioare, a Legii nr. 70 / 2015 pentru întărirea disciplinei financiare privind operațiunile de încasări și plăți în numerar și pentru modificarea și completarea Ordonanței de urgență a Guvernului nr. 193 / 2002 privind introducerea sistemelor moderne de plată, cu modificările și completările ulterioare, a Ordinului ministrului finanțelor publice nr. 3.103 / 2017 privind aprobarea Reglementărilor contabile pentru persoanele juridice fără scop patrimonial, a Ordinului ministrului finanțelor publice nr. 2.634 / 2015 privind documentele financiar-contabile și a Ordinului ministrului finanțelor publice nr. 2.861 / 2009 pentru aprobarea Normelor privind organizarea și efectuarea inventarierii elementelor de natura activelor, datoriilor și capitalurilor proprii. ... 
 ... 

București, 7 decembrie 2018.
Nr. 16.862.
----