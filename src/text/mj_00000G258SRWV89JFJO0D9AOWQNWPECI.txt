
ORDIN nr. 134 din 13 noiembrie 2019
privind modificarea Ordinului președintelui Autorității Naționale Sanitare Veterinare și pentru Siguranța Alimentelor nr. 64 / 2007 pentru aprobarea Normei sanitare veterinare privind organizarea și desfășurarea activității de control oficial sanitar-veterinar efectuat de către personalul de specialitate în unitățile care produc alimente de origine animală
Publicat în 
			
MONITORUL OFICIAL nr. 968 din 2 decembrie 2019

Văzând Referatul de aprobare nr. 1.706 din 30.10.2019, întocmit de Direcția siguranța alimentelor de origine animală din cadrul Direcției generale siguranța alimentelor,
în temeiul Regulamentului (CE) nr. 178 / 2002 al Parlamentului European și al Consiliului din 28 ianuarie 2002 de stabilire a principiilor și a cerințelor generale ale legislației alimentare, de instituire a Autorității Europene pentru Siguranța Alimentară și de stabilire a procedurilor în domeniul siguranței produselor alimentare, cu amendamentele ulterioare,
în temeiul Regulamentului (CE) nr. 852 / 2004 al Parlamentului European și al Consiliului din 29 aprilie 2004 privind igiena produselor alimentare, cu amendamentele ulterioare,
în temeiul Regulamentului (CE) nr. 853 / 2004 al Parlamentului European și al Consiliului din 29 aprilie 2004 de stabilire a unor norme specifice de igienă care se aplică produselor de origine animală, cu amendamentele ulterioare,
în temeiul Regulamentului (CE) nr. 854 / 2004 al Parlamentului European și al Consiliului din 29 aprilie 2004 de stabilire a normelor specifice de organizare a controalelor oficiale privind produsele de origine animală destinate consumului uman, cu amendamentele ulterioare,
în temeiul Regulamentului (CE) nr. 882 / 2004 al Parlamentului European și al Consiliului din 29 aprilie 2004 privind controalele oficiale efectuate pentru a asigura verificarea conformității cu legislația privind hrana pentru animale și produsele alimentare și cu normele de sănătate animală și de bunăstare a animalelor, cu amendamentele ulterioare,
în temeiul Regulamentului (CE) nr. 625 / 2017 privind controalele oficiale și alte activități oficiale efectuate pentru a asigura aplicarea legislației privind alimentele și furajele, a normelor privind sănătatea și bunăstarea animalelor, sănătatea plantelor și produsele de protecție a plantelor, de modificare a Regulamentelor (CE) nr. 999 / 2001, (CE) nr. 396 / 2005, (CE) nr. 1.069 / 2009, (CE) nr. 1.107 / 2009, (UE) nr. 1.151 / 2012, (UE) nr. 652 / 2014, (UE) 2016 / 429 și (UE) 2016 / 2.031 ale Parlamentului European și ale Consiliului, a Regulamentelor (CE) nr. 1 / 2005 și (CE) nr. 1.099 / 2009 ale Consiliului și a Directivelor 98 / 58 / CE, 1999 / 74 / CE, 2007 / 43 / CE, 2008 / 119 / CE și 2008 / 120 / CE ale Consiliului și de abrogare a Regulamentelor (CE) nr. 854 / 2004 și (CE) nr. 882 / 2004 ale Parlamentului European și ale Consiliului, precum și a Directivelor 89 / 608 / CEE, 89 / 662 / CEE, 90 / 425 / CEE, 91 / 496 / CEE, 96 / 23 / CE, 96 / 93 / CE și 97 / 78 / CE ale Consiliului și a Deciziei 92 / 438 / CEE a Consiliului,
având în vedere prevederile art. 10 lit. b) din Ordonanța Guvernului nr. 42 / 2004 privind organizarea activității sanitar-veterinare și pentru siguranța alimentelor, aprobată cu modificări și completări prin Legea nr. 215 / 2004, cu modificările și completările ulterioare,
în temeiul art. 3 alin. (3) și al art. 4 alin. (3) din Hotărârea Guvernului nr. 1.415 / 2009 privind organizarea și funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia, cu modificările și completările ulterioare,
președintele Autorității Naționale Sanitare Veterinare și pentru Siguranța Alimentelor emite următorul ordin:
Articolul I

Articolul 6 din Ordinul președintelui Autorității Naționale Sanitare Veterinare și pentru Siguranța Alimentelor nr. 64 / 2007 pentru aprobarea Normei sanitare veterinare privind organizarea și desfășurarea activității de control oficial sanitar-veterinar efectuat de către personalul de specialitate în unitățile care produc alimente de origine animală, publicat în Monitorul Oficial al României, Partea I, nr. 202 din 26 martie 2007, cu modificările și completările ulterioare, se modifică și va avea următorul cuprins:Articolul 6 Prezentul ordin se publică în Monitorul Oficial al României, Partea I, și se aplică până la data de 31 decembrie 2020.
Articolul II

Prezentul ordin se publică în Monitorul Oficial al României, Partea I.
Președintele Autorității Naționale Sanitare Veterinare și pentru Siguranța Alimentelor,
Geronimo Răducu Brănescu
București, 13 noiembrie 2019.
Nr. 134.
-----