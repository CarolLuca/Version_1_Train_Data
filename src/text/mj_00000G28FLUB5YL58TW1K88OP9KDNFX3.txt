
DECIZIE nr. 545 din 9 octombrie 2019
privind modificarea Normelor tehnice pentru lucrări de întreținere și reparații curente la clădirile și construcțiile speciale din patrimoniul Administrației Naționale a Penitenciarelor și al unităților subordonate, aprobate prin Decizia directorului general al Administrației Naționale a Penitenciarelor nr. 757 / 2017
Publicat în 
			
MONITORUL OFICIAL nr. 855 din 23 octombrie 2019

Ținând seama de prevederile Ordinului ministrului finanțelor publice nr. 1.917 / 2005 pentru aprobarea Normelor metodologice privind organizarea și conducerea contabilității instituțiilor publice, Planul de conturi pentru instituțiile publice și instrucțiunile de aplicare a acestuia, cu modificările și completările ulterioare,
în temeiul art. 7 alin. (4) din Hotărârea Guvernului nr. 756 / 2016 pentru organizarea, funcționarea și atribuțiile Administrației Naționale a Penitenciarelor și pentru modificarea Hotărârii Guvernului nr. 652 / 2009 privind organizarea și funcționarea Ministerului Justiției, cu completările ulterioare,
directorul general al Administrației Naționale a Penitenciarelor emite prezenta decizie.
Articolul I

Normele tehnice pentru lucrări de întreținere și reparații curente la clădirile și construcțiile speciale din patrimoniul Administrației Naționale a Penitenciarelor și al unităților subordonate, aprobate prin Decizia directorului general al Administrației Naționale a Penitenciarelor nr. 757 / 2017, publicată în Monitorul Oficial al României, Partea I, nr. 402 din 29 mai 2017, cu modificările și completările ulterioare, se modifică după cum urmează:1. La articolul 12, alineatele (1) și (3) se abrogă. ... 2. La articolul 12, alineatul (2) va avea următorul cuprins:(2) În cazul în care reparațiile curente sunt necesare pentru remedierea deficiențelor cauzate de distrugeri se efectuează cercetarea pentru evaluarea pagubei materiale produse, a cauzelor și împrejurărilor producerii acesteia, precum și pentru stabilirea persoanelor vinovate și recuperarea prejudiciului. ... 3. Articolul 24 va avea următorul cuprins:Articolul 24(1) Pe baza proceselor-verbale de constatare, întocmite de către comisia de verificare a construcțiilor și a devizelor estimative elaborate de către inginerul / tehnicianul constructor, unitățile elaborează propuneri de reparații curente și de întreținere pentru anul următor, în termen de 30 de zile de la primirea bugetului aprobat pentru anul în curs, conform planului prevăzut în anexa nr. 8.(2) În lucrările de reparații curente și de întreținere prevăzute la alin. (1) sunt cuprinse, cu prioritate, lucrările de această natură nerealizate în anul anterior. ... 4. La anexa nr. 3, la categoria I numărul curent 1 coloana a treia "Denumirea lucrărilor de reparații curente", al doilea paragraf "Elemente de suprastructură și finisaje" va avea următorul cuprins:Elemente de suprastructură și finisaje– refacerea sau completarea: scheletului de rezistență al grinzilor, stâlpilor, cadrelor, planșeelor, scărilor interioare și exterioare, căii de rulare; ... – înlocuirea parțială, completarea sau refacerea locală a zidăriei la pereții interiori și exteriori, executați din orice material; ... – refacerea tencuielilor interioare și exterioare; ... – lucrări de termoizolație a fațadelor; ... – repararea, completarea sau înlocuirea tavanelor din orice material cu tavane confecționate din același material, a tâmplăriei interioare și exterioare din lemn, metal, PVC, aluminiu cu tâmplărie din același material, inclusiv completarea geamurilor și refacerea vopsitoriei, confecțiilor metalice la balustrade, podeste, scări metalice; ... – repararea sau refacerea sobelor; ... – repararea, refacerea sau completarea placajelor interioare și a pardoselilor; ... – revizuirea sau refacerea fațadelor, soclului, profilelor, ancadramentelor, cornișelor, glafurilor, placajelor exterioare etc.; ... – repararea sau refacerea trotuarelor; ... – refacerea vopsitoriei, zugrăvelilor, spoielilor, ignifugărilor***) și carbolinizărilor; ... – refacerea tapetelor lavabile și înlocuirea unor finisaje cu lambriuri, placaje etc.; ... – compartimentări ușoare fără modificarea suprafeței utile; ... – reparare, completare sau înlocuirea parțială a gratiilor de la uși și ferestre, inclusiv grilajele de tronsonare. ...  ... 
Articolul II

Prezenta decizie se publică în Monitorul Oficial al României, Partea I.
Directorul general al Administrației Naționale a Penitenciarelor,
Cristian Pleșa
București, 9 octombrie 2019.
Nr. 545.
----