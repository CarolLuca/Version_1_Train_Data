
ORDIN nr. 219 din 11 decembrie 2019
privind aprobarea Metodologiei operaționale pentru blocul RFP-TEL, în conformitate cu prevederile art. 119 din Regulamentul (UE) 2017 / 1.485 al Comisiei din 2 august 2017 de stabilire a unei linii directoare privind operarea sistemului de transport al energiei electrice
Publicat în 
			
MONITORUL OFICIAL nr. 1011 din 16 decembrie 2019

Având în vedere prevederile art. 3 alin. (2) pct. 136, ale art. 6 alin. (1) și alin. (3) lit. e) și ale art. 119 din Regulamentul (UE) 2017 / 1.485 al Comisiei din 2 august 2017 de stabilire a unei linii directoare privind operarea sistemului de transport al energiei electrice și ale art. 36 alin. (7) lit. n) din Legea energiei electrice și a gazelor naturale nr. 123 / 2012, cu modificările și completările ulterioare,
în temeiul prevederilor art. 5 alin. (1) lit. d) și ale art. 9 alin. (1) lit. h) din Ordonanța de urgență a Guvernului nr. 33 / 2007 privind organizarea și funcționarea Autorității Naționale de Reglementare în Domeniul Energiei, aprobată cu modificări și completări prin Legea nr. 160 / 2012, cu modificările și completările ulterioare,
președintele Autorității Naționale de Reglementare în Domeniul Energiei emite următorul ordin:
Articolul 1

Se aprobă Metodologia operațională pentru blocul RFP-TEL, în conformitate cu prevederile art. 119 din Regulamentul (UE) 2017 / 1.485 al Comisiei din 2 august 2017 de stabilire a unei linii directoare privind operarea sistemului de transport al energiei electrice, prevăzută în anexa care face parte integrantă din prezentul ordin.
Articolul 2

Compania Națională de Transport al Energiei Electrice "Transelectrica" - S.A. are obligația de a stabili rezerve de putere conform metodologiei prevăzute la art. 1, începând cu data de 1.07.2022.
Articolul 3

(1) Compania Națională de Transport al Energiei Electrice "Transelectrica" - S.A. are obligația ca până la data de 1.07.2022 să monitorizeze cantitățile de rezerve de putere calculate prin metoda deterministică, pe cele calculate, începând cu data de 1.07.2020, prin metoda probabilistică, valorile luate în considerare pentru incidentul de dimensionare, rezervele de putere care au fost activate, diferențele între acestea, precum și factorii avuți în vedere la calculul rezervelor de putere prin metoda probabilistică. 
(2) Începând cu data de 1.07.2022, Compania Națională de Transport al Energiei Electrice "Transelectrica" - S.A. are obligația de a monitoriza cantitățile de rezerve de putere calculate prin metoda probabilistică, valorile luate în considerare pentru incidentul de dimensionare, rezervele de putere care au fost activate, diferențele între acestea, precum și factorii avuți în vedere la calculul rezervelor de putere prin metoda probabilistică. 
Articolul 4

Compania Națională de Transport al Energiei Electrice "Transelectrica" - S.A. are obligația de a analiza diferențele precizate la art. 3 și de a transmite lunar, până la data de 20 a lunii următoare celei analizate, la Autoritatea Națională de Reglementare în Domeniul Energiei un raport conținând concluziile analizei, cu considerarea art. 7 alin. (4) din Regulamentul (UE) 2017 / 1.485 al Comisiei din 2 august 2017 de stabilire a unei linii directoare privind operarea sistemului de transport al energiei electrice.
Articolul 5

Compania Națională de Transport al Energiei Electrice "Transelectrica" - S.A. publică metodologia prevăzută la art. 1 pe pagina proprie de internet în termen de trei zile lucrătoare de la data publicării prezentului ordin în Monitorul Oficial al României, Partea I.
Articolul 6

Compania Națională de Transport al Energiei Electrice "Transelectrica" - S.A. publică pe pagina proprie de internet, la secțiunea Transparență, informații privind cantitățile de rezerve necesare pentru fiecare tip.
Articolul 7

Compania Națională de Transport al Energiei Electrice "Transelectrica" - S.A. și operatorii economici din sectorul energiei electrice duc la îndeplinire prevederile prezentului ordin, iar entitățile organizatorice din cadrul Autorității Naționale de Reglementare în Domeniul Energiei urmăresc respectarea prevederilor prezentului ordin.
Articolul 8

Prezentul ordin se publică în Monitorul Oficial al României, Partea I.
Președintele Autorității Naționale de Reglementare în Domeniul Energiei,
Dumitru Chiriță 
București, 11 decembrie 2019.
Nr. 219.
ANEXĂ

METODOLOGIE OPERAȚIONALĂpentru blocul RFP-TEL, în conformitate cu prevederile art. 119 din Regulamentul(UE) 2017 / 1.485 al Comisiei din 2 august 2017 de stabilire a unei linii directoare privindoperarea sistemului de transport al energiei electrice