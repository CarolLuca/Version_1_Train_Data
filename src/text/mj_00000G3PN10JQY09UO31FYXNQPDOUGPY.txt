
ORDIN nr. 244 din 21 ianuarie 2020
privind aprobarea tarifelor pentru prestațiile de servicii specifice efectuate de Centrul Român pentru Pregătirea și Perfecționarea Personalului din Transporturi Navale - CERONAV
Publicat în 
			
MONITORUL OFICIAL nr. 63 din 30 ianuarie 2020

Având în vedere Referatul Direcției transport naval nr. 48.641 / 2.277 din 18.12.2019 prin care se propune aprobarea tarifelor pentru prestațiile de servicii specifice efectuate de Centrul Român pentru Pregătirea și Perfecționarea Personalului din Transporturi Navale - CERONAV,
ținând cont de prevederile art. 14 alin. (2) din Ordonanța Guvernului nr. 19 / 1997 privind transporturile, republicată, cu modificările și completările ulterioare, ale art. 11 alin. (4) din Ordonanța Guvernului nr. 42 / 1997 privind transportul maritim și pe căile navigabile interioare, republicată, cu modificările și completările ulterioare, și ale art. 10 alin. (1) lit. a) și b) din Hotărârea Guvernului nr. 449 / 2003 privind organizarea și funcționarea Centrului Român pentru Pregătirea și Perfecționarea Personalului din Transporturi Navale - CERONAV, cu modificările ulterioare,
luând în considerare prevederile art. 5 alin. (1) din Ordonanța de urgență a Guvernului nr. 68 / 2019 privind stabilirea unor măsuri la nivelul administrației publice centrale și pentru modificarea și completarea unor acte normative,
în temeiul prevederilor art. 57 alin. (1) și (3) din Ordonanța de urgență a Guvernului nr. 57 / 2019 privind Codul administrativ, cu completările ulterioare,
ministrul transporturilor, infrastructurii și comunicațiilor emite prezentul ordin.
Articolul 1

Se aprobă tarifele pentru prestațiile de servicii specifice efectuate de Centrul Român pentru Pregătirea și Perfecționarea Personalului din Transporturi Navale - CERONAV, prevăzute în anexa care face parte integrantă din prezentul ordin.
Articolul 2

Tarifele prevăzute la art. 1 se stabilesc în lei și se actualizează în funcție de indicele prețurilor de consum, publicat de Institutul Național de Statistică.
Articolul 3

În cazul în care salariații Centrului Român pentru Pregătirea și Perfecționarea Personalului din Transporturi Navale - CERONAV, la solicitarea beneficiarilor, prestează servicii în afara localității în care își desfășoară activitatea, în țară sau în străinătate, beneficiarii suportă, pe lângă tarifele aferente prestațiilor solicitate, și cheltuielile de transport, asigurare medicală, diurnă și cazare.
Articolul 4

În cazul în care un beneficiar solicită efectuarea unei prestații, iar la sosirea salariatului Centrului Român pentru Pregătirea și Perfecționarea Personalului din Transporturi Navale - CERONAV respectivul beneficiar renunță la efectuarea prestației solicitate, acesta este obligat atât la plata contravalorii prestației, cât și la plata cheltuielilor de transport, diurnă și cazare, cu excepția cazurilor de forță majoră, când contravaloarea prestației nu se plătește.
Articolul 5

Centrul Român pentru Pregătirea și Perfecționarea Personalului din Transporturi Navale - CERONAV va duce la îndeplinire prevederile prezentului ordin.
Articolul 6

Prezentul ordin se publică în Monitorul Oficial al României, Partea I.
Articolul 7

La data intrării în vigoare a prezentului ordin se abrogă Ordinul ministrului transporturilor, construcțiilor și turismului nr. 1.151 / 2006 privind aprobarea tarifelor pentru prestațiile de servicii specifice efectuate de Centrul Român pentru Pregătirea și Perfecționarea Personalului din Transporturi Navale - CERONAV, publicat în Monitorul Oficial al României, Partea I, nr. 600 din 11 iulie 2006, cu modificările ulterioare.
Ministrul transporturilor, infrastructurii și comunicațiilor,
Lucian Nicolae Bode
București, 21 ianuarie 2020.
Nr. 244.
ANEXĂ

TARIFELEpentru prestațiile de servicii specifice efectuate deCentrul Român pentru Pregătirea și Perfecționarea Personalului din Transporturi Navale - CERONAV
NOTĂ: Grila de reducere este aplicabilă tarifelor cursurilor obligatorii, astfel:Număr cursanți înscrișiMarja de reducereÎntre 20 - 1005%Între 101 - 20010%Peste 20115%Conform clauzelor contractuale, reducerile se acordă la începutul anului, în funcție de numărul de cursanți înscriși în anul anterior. Această grilă de reducere reglementează aplicarea tarifelor diferențiate începând cu minimum 20 de cursanți înscriși în decursul anului anterior, doar în condițiile în care plata contravalorii cursurilor a fost achitată.
-----