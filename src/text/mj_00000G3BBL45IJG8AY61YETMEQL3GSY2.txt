
ORDIN nr. 1.086 din 17 aprilie 2019
privind modificarea Ordinului președintelui Agenției Naționale de Administrare Fiscală nr. 819 / 2019 pentru aprobarea Procedurii privind organizarea Registrului entităților / unităților de cult pentru care se acordă deduceri fiscale, precum și a modelului și conținutului unor formulare 
Publicat în 
			
MONITORUL OFICIAL nr. 303 din 18 aprilie 2019

Având în vedere prevederile art. 25 alin. (4) lit. i), art. 56 alin. (1^1) și art. 123^1 din Legea nr. 227 / 2015 privind Codul fiscal, cu modificările și completările ulterioare, precum și Avizul conform al Ministerului Finanțelor Publice comunicat prin Adresa nr. 70.861 / 782.861 din 17.04.2019,
în temeiul prevederilor art. 5 alin. (4) și ale art. 25 alin. (4^1) din Legea nr. 227 / 2015 privind Codul fiscal, cu modificările și completările ulterioare, ale art. 342 alin. (1) din Legea nr. 207 / 2015 privind Codul de procedură fiscală, cu modificările și completările ulterioare, și ale art. 11 alin. (3) din Hotărârea Guvernului nr. 520 / 2013 privind organizarea și funcționarea Agenției Naționale de Administrare Fiscală, cu modificările și completările ulterioare,
președintele Agenției Naționale de Administrare Fiscală emite următorul ordin:
Articolul I

Anexa nr. 1 la Ordinul președintelui Agenției Naționale de Administrare Fiscală nr. 819 / 2019 pentru aprobarea Procedurii privind organizarea Registrului entităților / unităților de cult pentru care se acordă deduceri fiscale, precum și a modelului și conținutului unor formulare, publicat în Monitorul Oficial al României, Partea I, nr. 223 din 22 martie 2019, se modifică după cum urmează: 1. Punctul 6 se modifică și va avea următorul cuprins:6. Cererea se soluționează în termen de maximum 5 zile de la depunere, de către compartimentul cu atribuții în gestiunea registrului contribuabililor și declarațiilor fiscale din cadrul organului fiscal competent în a cărui evidență fiscală este înregistrată entitatea / unitatea de cult, denumit în continuare compartiment de specialitate. ...  ... 2. Punctul 9 se modifică și va avea următorul cuprins:9. (1) Cel târziu în ziua următoare depunerii cererii, compartimentul de specialitate solicită compartimentului cu atribuții în domeniul organizării evidenței pe plătitori informații privind îndeplinirea condiției de la pct. 4 lit. c).(2) Compartimentul cu atribuții în domeniul organizării evidenței pe plătitori transmite compartimentului de specialitate, în maximum o zi de la solicitare, dacă entitatea / unitatea de cult are / nu are obligații fiscale restante mai vechi de 90 de zile de la scadență / termen de plată. ...  ... 3. Punctul 13 se modifică și va avea următorul cuprins:13. (1) Entitatea / Unitatea de cult care îndeplinește toate condițiile prevăzute la pct. 4 se înscrie în Registrul entităților / unităților de cult pentru care se acordă deduceri fiscale cu data aprobării Deciziei privind aprobarea cererii de înscriere în Registrul entităților / unităților de cult pentru care se acordă deduceri fiscale.(2) Decizia privind aprobarea cererii de înscriere în Registrul entităților / unităților de cult pentru care se acordă deduceri fiscale se comunică potrivit art. 47 din Legea nr. 207 / 2015 privind Codul de procedură fiscală, cu modificările și completările ulterioare. ...  ... 4. La punctul 15, alineatul (5) se modifică și va avea următorul cuprins:(5) În situația în care cererea de înscriere a fost respinsă din eroare, entitatea / unitatea de cult este înscrisă în Registrul entităților / unităților de cult pentru care se acordă deduceri fiscale cu data aprobării de către conducătorul organului fiscal a Deciziei privind respingerea cererii de înscriere. ... 
Articolul II

Direcția generală proceduri pentru administrarea veniturilor, Direcția generală de reglementare a colectării creanțelor bugetare, direcțiile generale regionale ale finanțelor publice, precum și, după caz, direcțiile de specialitate din cadrul Agenției Naționale de Administrare Fiscală vor duce la îndeplinire prevederile prezentului ordin.
Articolul III

Prezentul ordin se publică în Monitorul Oficial al României, Partea I.
Președintele Agenției Naționale de Administrare Fiscală,
Mihaela Triculescu
București, 17 aprilie 2019.
Nr. 1.086.
-----