
DECIZIE nr. 582 din 5 noiembrie 2019
privind aprobarea componenței și a Regulamentului de desfășurare a lucrărilor Consiliului de conducere al Administrației Naționale a Penitenciarelor, respectiv al unităților subordonate
Publicat în 
			
MONITORUL OFICIAL nr. 930 din 19 noiembrie 2019

În temeiul art. 7 alin. (4), art. 9 alin. (2) și al art. 12 alin. (10) din Hotărârea Guvernului nr. 756 / 2016 pentru organizarea, funcționarea și atribuțiile Administrației Naționale a Penitenciarelor și pentru modificarea Hotărârii Guvernului nr. 652 / 2009 privind organizarea și funcționarea Ministerului Justiției, cu completările ulterioare,
ținând cont de prevederile art. 7 din Regulamentul de organizare și funcționare a Administrației Naționale a Penitenciarelor, aprobat prin Ordinul ministrului justiției nr. 160 / C/2018, și ale art. 77 și 78 din Regulamentul de organizare și funcționare a penitenciarelor, aprobat prin Ordinul ministrului justiției nr. 2.724 / C/2018,
luând în considerare prevederile Legii nr. 190 / 2018 privind măsuri de punere în aplicare a Regulamentului (UE) 2016 / 679 al Parlamentului European și al Consiliului din 27 aprilie 2016 privind protecția persoanelor fizice în ceea ce privește prelucrarea datelor cu caracter personal și privind libera circulație a acestor date și de abrogare a Directivei 95 / 46 / CE (Regulamentul general privind protecția datelor),
având în vedere dispozițiile Legii nr. 363 / 2018 privind protecția persoanelor fizice referitor la prelucrarea datelor cu caracter personal de către autoritățile competente în scopul prevenirii, descoperirii, cercetării, urmăririi penale și combaterii infracțiunilor sau al executării pedepselor, măsurilor educative și de siguranță, precum și privind libera circulație a acestor date, lege fundamentată pe Directiva (UE) 2016 / 280 referitoare la protecția datelor personale în cadrul activităților specifice desfășurate de autoritățile de aplicare a legii,
ținând cont de prevederile Legii nr. 544 / 2001 privind liberul acces la informațiile de interes public, cu modificările și completările ulterioare,
văzând prevederile "Acordului colectiv privind raporturile de serviciu la nivelul grupului de unități - sistemul administrației penitenciare", cu nr. 70.498 din 19.12.2018, acord încheiat între Ministerul Justiției, Administrația Națională a Penitenciarelor și organizațiile sindicale reprezentative la nivelul sistemului administrației penitenciare,
directorul general al Administrației Naționale a Penitenciarelor emite prezenta decizie.
Articolul 1

Se aprobă componența și Regulamentul de desfășurare a lucrărilor Consiliului de conducere al Administrației Naționale a Penitenciarelor, respectiv al unităților subordonate, conform anexelor nr. 1 și 2, care fac parte integrantă din prezenta decizie. 
Articolul 2

(1) Consiliul de conducere are rol de organ consultativ în stabilirea măsurilor de optimizare a activității structurilor de specialitate din cadrul Administrației Naționale a Penitenciarelor și unităților subordonate.
(2) Deciziile sunt luate de către conducătorul instituției sau înlocuitorul desemnat, iar acestea au în vedere și concluziile rezultate în cadrul procesului de consultare. 
Articolul 3

Administrația Națională a Penitenciarelor și unitățile subordonate vor duce la îndeplinire prevederile prezentei decizii.
Articolul 4

La data intrării în vigoare a prezentei decizii se abrogă Decizia directorului general al Administrației Naționale a Penitenciarelor nr. 877 / 2016 privind organizarea Consiliului de conducere al Administrației Naționale a Penitenciarelor și unităților subordonate, publicată în Monitorul Oficial al României, Partea I, nr. 10 din 5 ianuarie 2017.
Articolul 5

Prezenta decizie se publică în Monitorul Oficial al României, Partea I.
Directorul general al Administrației Naționale a Penitenciarelor, 
Cristian Pleșa
București, 5 noiembrie 2019.
Nr. 582.
Anexa nr. 1

REGULAMENTComponența și Regulamentul de desfășurare a lucrărilor Consiliului de conducere al Administrației Naționale a Penitenciarelor
Anexa nr. 2

REGULAMENTComponența și Regulamentul de desfășurare a lucrărilor Consiliului de conducere al unităților subordonate Administrației Naționale a Penitenciarelor