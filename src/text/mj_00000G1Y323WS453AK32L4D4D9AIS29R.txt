
REGULAMENT din 17 ianuarie 2019
privind organizarea și funcționarea Comisiei pentru autorizarea distilatorilor care desfășoară activități de distilare voluntară a subproduselor vinicole
Publicat în 
			
MONITORUL OFICIAL nr. 69 din 29 ianuarie 2019


						Notă 
...
			
Aprobat prin Ordinul nr. 59 din 17 ianuarie 2019, publicat în Monitorul Oficial al României, Partea I, nr. 69 din 29 ianuarie 2019.
Articolul 1

(1) Autorizarea distilatorilor care desfășoară activități de distilare voluntară a subproduselor vinicole pe teritoriul României se realizează de către Comisia pentru autorizarea distilatorilor care desfășoară activități de distilare voluntară a subproduselor vinicole (Comisia), care își desfășoară activitatea în cadrul Ministerului Agriculturii și Dezvoltării Rurale (M.A.D.R.).
(2) Comisia este alcătuită din 5 membri, câte un reprezentant al structurii cu atribuții de reglementare privind organizarea comună a pieței vitivinicole, al structurii cu atribuții în industria alimentară, al structurii cu atribuții de inspecții tehnice și control, al direcției pentru agricultură a județului pe teritoriul căruia se află distileria și al Organizației Interprofesionale pentru Produse Agroalimentare pe filiera sectorului vitivinicol.
Articolul 2

Comisia are următoarele atribuții principale:– verificarea documentației depuse de distilatori; ... – verificarea îndeplinirii criteriilor pentru autorizare pe baza cărora se propune acordarea autorizației distilatorilor care desfășoară activități de distilare voluntară a subproduselor vinicole pe teritoriul României; ... – întocmirea raportului cu propunerea motivată de autorizare sau respingere a autorizării, după caz; ... – formularea de propuneri privind retragerea autorizației. ... 
Articolul 3

Comisia este sprijinită în activitatea sa de către structura cu atribuții de reglementare privind organizarea comună a pieței vitivinicole din cadrul M.A.D.R., denumită în continuare structura de specialitate.
Articolul 4

(1) Reuniunile Comisiei sunt conduse de către președinte, ales dintre membrii acesteia, prin votul majorității simple, iar în cazul în care acesta absentează din motive obiective, deleagă atribuțiile unui alt membru al Comisiei.
(2) Comisia se întrunește pentru analiza situațiilor care impun luarea unei decizii privind autorizarea unui distilator, respingerea cererii de autorizare sau retragerea autorizației.
(3) Ședințele de lucru ale Comisiei se convoacă de președintele acesteia cu cel puțin 5 zile lucrătoare înainte de data propusă pentru întrunirea Comisiei, iar ordinea de zi a ședințelor se aprobă de președinte.
(4) Transmiterea invitației pentru participarea la reuniunea Comisiei se face de către secretariatul acesteia, prin e-mail sau fax, cu minimum 5 zile lucrătoare înainte de data stabilită. Fiecare membru va confirma, electronic, participarea, cu 3 zile lucrătoare înainte, astfel încât în cazul neîntrunirii numărului minim de membri menționat la alin. (5) secretariatul să comunice reprogramarea, în timp util, membrilor care au confirmat prezența la reuniunea Comisiei.
(5) Comisia este statutar constituită prin prezența a cel puțin 2 / 3 din totalul membrilor.
(6) Deciziile Comisiei se consemnează în registrul proceselor-verbale ale reuniunilor, care se semnează de membrii prezenți la reuniune și se păstrează de către secretariat.
Articolul 5

Președintele Comisiei are următoarele atribuții:a) stabilește agenda de lucru; ... b) convoacă reuniunile; ... c) întocmește raportul anual de activitate; ... d) desemnează, din rândul membrilor Comisiei, un / niște responsabil / responsabili pentru colectarea de informații, centralizarea de date; ... e) la solicitarea conducerii M.A.D.R., pune la dispoziție rapoartele și materialele documentare întocmite de către Comisie, în vederea includerii în programe și strategii de dezvoltare a domeniului sau pentru a fi transpuse în acte normative; ... f) desemnează secretariatul Comisiei. ... 
Articolul 6

Secretariatul Comisiei este asigurat de un membru al Comisiei, care consemnează în registrul de procese-verbale toate deciziile adoptate în cadrul ședinței.
-----