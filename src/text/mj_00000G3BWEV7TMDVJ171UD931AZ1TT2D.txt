
ORDIN nr. 137 din 3 decembrie 2018
pentru aprobarea Normei de dotare cu mijloace tehnice și bunuri materiale necesare Instituției Prefectului
Publicat în 
			
MONITORUL OFICIAL nr. 1056 din 13 decembrie 2018

Având în vedere prevederile Ordonanței Guvernului nr. 83 / 2001 privind înființarea, organizarea și funcționarea serviciilor publice comunitare pentru eliberarea și evidența pașapoartelor simple și serviciilor publice comunitare regim permise de conducere și înmatriculare a vehiculelor, aprobată cu modificări și completări prin Legea nr. 362 / 2002, cu modificările și completările ulterioare, ale Hotărârii Guvernului nr. 460 / 2006 pentru aplicarea unor prevederi ale Legii nr. 340 / 2004 privind prefectul și instituția prefectului, cu modificările ulterioare, respectiv ale art. 3 alin. (1) lit. c) pct. 8, art. 12 alin. (3) și art. 15 alin. (1) din Ordonanța de urgență a Guvernului nr. 30 / 2007 privind organizarea și funcționarea Ministerului Afacerilor Interne, aprobată cu modificări prin Legea nr. 15 / 2008, cu modificările și completările ulterioare,
în temeiul art. 7 alin. (5) din Ordonanța de urgență a Guvernului nr. 30 / 2007, aprobată cu modificări prin Legea nr. 15 / 2008, cu modificările și completările ulterioare,
ministrul afacerilor interne emite următorul ordin:
Articolul 1

Se aprobă Norma de dotare cu mijloace tehnice și bunuri materiale necesare Instituției Prefectului, prevăzută în anexa care face parte integrantă din prezentul ordin.
Articolul 2

La data intrării în vigoare a prezentului ordin, Ordinul ministrului administrației și internelor nr. 251 / 2010 pentru aprobarea Normei de dotare cu mijloace tehnice și bunuri materiale necesare la unele structuri din domeniul administrației publice aflate în subordinea Ministerului Afacerilor Interne, publicat în Monitorul Oficial al României, Partea I, nr. 804 din 2 decembrie 2010, se abrogă.
Articolul 3

Prezentul ordin se publică în Monitorul Oficial al României, Partea I.
Ministrul afacerilor interne,
Carmen Daniela Dan
București, 3 decembrie 2018.
Nr. 137.
ANEXĂ

NORMĂ DE DOTAREcu mijloace tehnice și bunuri materiale necesare Instituției Prefectului
NOTE: 1. Echipamentele pentru comunicații de date în rețelele informatice locale și de arie mai mare (metropolitană și națională) vor fi stabilite de către Direcția generală pentru comunicații și tehnologia informației pe măsura implementării rețelelor de comunicații de date a Ministerului Afacerilor Interne. ... 2. Necesarul de armament și muniția aferentă pentru S.P.C.E.E.P.S. și S.P.C.R.P.C.Î.V., stabilit conform prevederilor prezentei norme de dotare, se comunică inspectoratelor de poliție județene de către prefecturi. Armamentul și muniția aferentă rămân în patrimoniul inspectoratelor de poliție județene și se asigură de către structurile logistice ale acestora, la solicitarea șefilor serviciilor publice comunitare, din rezerva de 10% constituită la uzul curent. ... 3. La întocmirea planurilor logistice privind asigurarea cu mijloace tehnice și materiale se vor lua în calcul cantitățile rezultate din aplicarea criteriilor și modului de repartizare prevăzute în normă.  ... 4. Dotarea cu celelalte mijloace și obiecte de inventar se face în conformitate cu prevederile ordinelor ministrului afacerilor interne în vigoare, astfel: Ordinul ministrului internelor și reformei administrative nr. 503 / 2008 privind asigurarea structurilor și efectivelor cu materiale de resortul echipamentului, de întreținere și alte materiale specifice, cu modificările ulterioare, Ordinul ministrului internelor și reformei administrative nr. 633 / 2008 privind normele de stabilire a parametrilor necesari desfășurării activităților în spațiile aflate în administrarea Ministerului Afacerilor Interne; Ordinul ministrului administrației și internelor nr. S / 256 / 2007*) pentru aprobarea Normelor privind consumul de muniții, materiale periculoase, criminalistice și de dotare cu aparatură audio-video-TV, cu modificările și completările ulterioare. *) Ordinul ministrului administrației și internelor nr. S / 256 / 2007 nu a fost publicat în Monitorul Oficial al României, Partea I. ... 5. S.P.C.E.E.P.S. - serviciu public comunitar pentru eliberarea și evidența pașapoartelor simple. ... 6. S.P.C.R.P.C.Î.V. - serviciu public comunitar regim permise de conducere și înmatriculare vehicule. ... 

			(la 30-05-2019, 
			Tabelul din ANEXĂ a fost modificat de Articolul I din ORDINUL nr. 54 din 15 mai 2019, publicat în MONITORUL OFICIAL nr. 427 din 30 mai 2019
			)
	
-----