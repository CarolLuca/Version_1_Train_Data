
HOTĂRÂRE nr. 130 din 5 martie 2019
privind stabilirea instituțiilor publice și organelor de specialitate ale administrației publice centrale coordonate de prim-ministru, prin Cancelaria Prim-Ministrului, și pentru modificarea și completarea Hotărârii Guvernului nr. 21 / 2017 privind organizarea, funcționarea și atribuțiile Secretariatului General al Guvernului
Publicat în 
			
MONITORUL OFICIAL nr. 186 din 8 martie 2019

În temeiul art. 108 din Constituția României, republicată, și al art. 1^1 din Ordonanța de urgență a Guvernului nr. 25 / 2007 privind stabilirea unor măsuri pentru reorganizarea aparatului de lucru al Guvernului, aprobată cu modificări și completări prin Legea nr. 99 / 2008, cu modificările și completările ulterioare,
Guvernul României adoptă prezenta hotărâre.
Articolul I

Instituțiile publice și organele de specialitate ale administrației publice centrale coordonate de prim-ministru, prin Cancelaria Prim-Ministrului, sunt prevăzute în anexa care face parte integrantă din prezenta hotărâre.
Articolul II

Hotărârea Guvernului nr. 21 / 2017 privind organizarea, funcționarea și atribuțiile Secretariatului General al Guvernului, publicată în Monitorul Oficial al României, Partea I, nr. 58 din 20 ianuarie 2017, cu modificările și completările ulterioare, se modifică și se completează după cum urmează:1. La articolul 3 alineatul (1), punctele 11 și 21 se abrogă. ... 2. În anexă, punctele 1, 5, 6, 9, 10 și 12 se modifică și voraveaurmătorul cuprins:1. Cancelaria Prim-Ministrului, structură fără personalitate juridică, în subordinea prim-ministrului; ... (...)5. Institutul Național de Statistică, organ de specialitate al administrației publice centrale, cu personalitate juridică, în subordinea Guvernului și în coordonarea prim-ministrului prin Cancelaria Prim-Ministrului; ... 6. Agenția Națională pentru Romi, organ de specialitate al administrației publice centrale, cu personalitate juridică, în subordinea Guvernului și în coordonarea prim-ministrului prin Cancelaria Prim-Ministrului; ... (...)9. Agenția Națională pentru Resurse Minerale, organ de specialitate al administrației publice centrale, cu personalitate juridică, în subordinea Guvernului și în coordonarea prim-ministrului prin Cancelaria Prim-Ministrului; ... 10. Comisia Națională pentru Controlul Activităților Nucleare, instituție publică de interes național, cu personalitate juridică, în subordinea Guvernului și în coordonarea prim-ministrului prin Cancelaria Prim-Ministrului; ... (...)12. Secretariatul de Stat pentru Culte, organ de specialitate al administrației publice centrale, cu personalitate juridică, în subordinea Guvernului și în coordonarea prim-ministrului prin Cancelaria Prim-Ministrului; ...  ... 3. În anexă, după punctul 20 se introduce un nou punct, punctul 21, cu următorul cuprins:21. Autoritatea Națională pentru Formare Profesională Inițială în Sistem Dual din România, instituție publică cu personalitate juridică, în subordinea Guvernului și în coordonarea prim-ministrului. ...  ... 
PRIM-MINISTRU
VASILICA-VIORICA DĂNCILĂ
Contrasemnează:
Secretarul general al Guvernului,
Toni Greblă
Ministrul afacerilor externe,
Teodor-Viorel Meleșcanu
Ministrul delegat pentru afaceri europene,
George Ciamba
București, 5 martie 2019.
Nr. 130.
ANEXĂ

Instituțiile publice și organele de specialitate ale administrației publice centralecoordonate de prim-ministru, prin Cancelaria Prim-Ministrului
1. Institutul Național de Statistică, organ de specialitate al administrației publice centrale, cu personalitate juridică, în subordinea Guvernului, finanțat prin bugetul Secretariatului General al Guvernului; ... 
2. Agenția Națională pentru Romi, organ de specialitate al administrației publice centrale, cu personalitate juridică, în subordinea Guvernului, finanțat prin bugetul Secretariatului General al Guvernului; ... 
3. Agenția Națională pentru Resurse Minerale, organ de specialitate al administrației publice centrale, cu personalitate juridică, în subordinea Guvernului, finanțat prin bugetul Secretariatului General al Guvernului; ... 
4. Comisia Națională pentru Controlul Activităților Nucleare, instituție publică de interes național, cu personalitate juridică, în subordinea Guvernului, finanțat prin bugetul Secretariatului General al Guvernului; ... 
5. Secretariatul de Stat pentru Culte, organ de specialitate al administrației publice centrale, cu personalitate juridică, în subordinea Guvernului, finanțat prin bugetul Secretariatului General al Guvernului. ... 
-----