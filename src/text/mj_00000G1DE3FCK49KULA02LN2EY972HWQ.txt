
ORDIN nr. 1.581 din 2 septembrie 2019
privind aprobarea Schemei de ajutor de minimis "Implementarea strategiilor de dezvoltare locală în orașe / municipii cu o populație de peste 20.000 locuitori", aferentă Programului operațional Capital uman 2014-2020, POCU 2014-2020, axa prioritară 5 "Dezvoltare locală plasată sub responsabilitatea comunității", obiectivul specific 5.1 "Reducerea numărului de persoane aflate în risc de sărăcie și excluziune socială din comunitățile marginalizate (romă și nonromă) din orașe cu peste 20.000 locuitori, cu accent pe cele cu populație aparținând minorității rome, prin implementarea de măsuri / operațiuni integrate în contextul mecanismului de DLRC"
Publicat în 
			
MONITORUL OFICIAL nr. 740 din 10 septembrie 2019

Luând în considerare prevederile Regulamentului (UE) nr. 1.303 / 2013 al Parlamentului European și al Consiliului din 17 decembrie 2013 de stabilire a unor dispoziții comune privind Fondul european de dezvoltare regională, Fondul social european, Fondul de coeziune, Fondul european agricol pentru dezvoltare rurală și Fondul european pentru pescuit și afaceri maritime, precum și de stabilire a unor dispoziții generale privind Fondul european de dezvoltare regională, Fondul social european, Fondul de coeziune și Fondul european pentru pescuit și afaceri maritime și de abrogare a Regulamentului (CE) nr. 1.083 / 2006 al Consiliului, publicat în Jurnalul Oficial al Uniunii Europene, seria L, nr. 347 din 20 decembrie 2013, cu modificările ulterioare, și ale Regulamentului (UE) nr. 1.407 / 2013 din 18 decembrie 2013 pentru aplicarea art. 107 și 108 din Tratatul privind funcționarea Uniunii Europene ajutoarelor de minimis,
ținând cont de prevederile Ordonanței de urgență a Guvernului nr. 40 / 2015 privind gestionarea financiară a fondurilor europene pentru perioada de programare 2014-2020, aprobată cu modificări și completări prin Legea nr. 105 / 2016, cu modificările si completările ulterioare, și ale Ordonanței de urgență a Guvernului nr. 77 / 2014 privind procedurile naționale în domeniul ajutorului de stat, precum și pentru modificarea și completarea Legii concurenței nr. 21 / 1996, aprobată cu modificări și completări prin Legea nr. 20 / 2015, cu modificările și completările ulterioare, 
ținând cont de Avizul favorabil al Consiliului Concurenței nr. 10.618 din 2.08.2019 referitor la proiectul Ordinului ministrului fondurilor europene privind schema de ajutor de minimis "Implementarea strategiilor de dezvoltare locală în orașe / municipii cu o populație de peste 20.000 locuitori", aferentă Programului operațional Capital uman 2014-2020, și de prevederile Programului operațional Capital uman 2014-2020, aprobat prin Decizia Comisiei Europene nr. C(2015) 1.287 din 25.02.2015, cu modificările ulterioare,
în temeiul art. 14 alin. (5) din Hotărârea Guvernului nr. 52 / 2018 privind organizarea și funcționarea Ministerului Fondurilor Europene, cu modificările ulterioare,
ministrul fondurilor europene emite prezentul ordin.
Articolul 1

Se aprobă Schema de ajutor de minimis "Implementarea strategiilor de dezvoltare locală în orașe / municipii cu o populație de peste 20.000 locuitori", aferentă Programului operațional Capital uman 2014-2020, POCU 2014-2020, axa prioritară 5 "Dezvoltare locală plasată sub responsabilitatea comunității", obiectivul specific 5.1 "Reducerea numărului de persoane aflate în risc de sărăcie și excluziune socială din comunitățile marginalizate (romă și nonromă) din orașe cu peste 20.000 locuitori, cu accent pe cele cu populație aparținând minorității rome, prin implementarea de măsuri / operațiuni integrate în contextul mecanismului de DLRC", prevăzută în anexa care face parte integrantă din prezentul ordin.
Articolul 2

Prezentul ordin se publică în Monitorul Oficial al României, Partea I.
Ministrul fondurilor europene,
Roxana Mînzatu

București, 2 septembrie 2019.
Nr. 1.581.
ANEXĂ

SCHEMĂ DE AJUTOR DE MINIMISprivind "Implementarea strategiilor de dezvoltare locală în orașe / municipii cu o populațiede peste 20.000 locuitori"