
HOTĂRÂRE nr. 220 din 10 aprilie 2019
privind actualizarea valorii de inventar a unui imobil aflat în domeniul public al statului și în administrarea Ministerului Afacerilor Interne - Unitatea Militară 0460 Râmnicu Vâlcea și pentru trecerea unei părți de imobil din domeniul public al statului în domeniul privat al statului, pentru a fi predat către Comisia locală de aplicare a legii fondului funciar Bujoreni, județul Vâlcea, în vederea punerii în posesie a persoanelor îndreptățite
Publicat în 
			
MONITORUL OFICIAL nr. 294 din 16 aprilie 2019

Având în vedere prevederile art. 2^1 și 2^2 din Ordonanța Guvernului nr. 81 / 2003 privind reevaluarea și amortizarea activelor fixe aflate în patrimoniul instituțiilor publice, aprobată prin Legea nr. 493 / 2003, cu modificările si completările ulterioare,
în temeiul art. 108 alin. (2) din Constituția României, republicată, al art. 864 din Legea nr. 287 / 2009 privind Codul civil, republicată, cu modificările ulterioare, și al art. 10 alin. (2) și art. 20 din Legea nr. 213 / 1998 privind bunurile proprietate publică, cu modificările și completările ulterioare,
Guvernul României adoptă prezenta hotărâre.
Articolul 1

Se aprobă actualizarea valorii de inventar a unui imobil aflat în domeniul public al statului și în administrarea Ministerului Afacerilor Interne - Unitatea Militară 0460 Râmnicu Vâlcea, ca urmare a reevaluării, având datele de identificare prevăzute în anexa nr. 1, care face parte integrantă din prezenta hotărâre.
Articolul 2

(1) Se aprobă trecerea din domeniul public al statului și administrarea Ministerului Afacerilor Interne - Unitatea Militară 0460 Râmnicu Vâlcea în domeniul privat al statului a unei părți din imobilul prevăzut la art. 1, având datele de identificare prevăzute în anexa nr. 2, care face parte integrantă din prezenta hotărâre.
(2) După trecerea în domeniul privat al statului, partea de imobil prevăzută la alin. (1) va fi predată către Comisia locală de aplicare a legii fondului funciar Bujoreni, județul Vâlcea, în vederea punerii în posesie a persoanelor îndreptățite.
Articolul 3

Predarea-primirea părții de imobil, trecută în domeniul privat al statului potrivit art. 2, se face pe bază de protocol încheiat între Unitatea Militară 0460 Râmnicu Vâlcea și Comisia locală de aplicare a legii fondului funciar Bujoreni, județul Vâlcea, în termen de 30 de zile de la data intrării în vigoare a prezentei hotărâri.
Articolul 4

Ministerul Afacerilor Interne își va actualiza în mod corespunzător datele din evidența cantitativ-valorică și, împreună cu Ministerul Finanțelor Publice, va opera modificarea corespunzătoare a anexei nr. 1 la Hotărârea Guvernului nr. 1.705 / 2006 pentru aprobarea inventarului centralizat al bunurilor din domeniul public al statului, cu modificările și completările ulterioare.
PRIM-MINISTRU
VASILICA-VIORICA DĂNCILĂ
Contrasemnează:
Ministrul afacerilor interne,
Carmen Daniela Dan
p. Ministrul finanțelor publice,
Daniela Pescaru,
secretar de stat
București, 10 aprilie 2019.
Nr. 220.
Anexa nr. 1

DATELE DE IDENTIFICAREa unui imobil aflat în domeniul public al statului și în administrareaMinisterului Afacerilor Interne - Unitatea Militară 0460 Râmnicu Vâlcea, pentru care se actualizează valoarea de inventar, ca urmare a reevaluării
Număr M.F.P.Codul de clasificațieDenumireaPersoana juridică ce administrează imobilul CUIAdresa imobiluluiValoarea de inventar (valoare actualizată) - lei -1038418.19.0145-324 Ministerul Afacerilor Interne - Unitatea Militară 0460 Râmnicu Vâlcea (CUI) 2649510 Comuna Bujoreni, județul Vâlcea3.241.468,52
Anexa nr. 2

DATELE DE IDENTIFICAREa părții de imobil care trece din domeniul public al statului și administrareaMinisterul Afacerilor Interne - Unitatea Militară 0460 Râmnicu Vâlceaîn domeniul privat al statului, pentru a fi predată către Comisia locală de aplicare a legii fondului funciar Bujoreni, județul Vâlcea
Număr M.F.P.Codul de clasificațieDenumireaAdresa imobiluluiPersoana juridică care administrează imobilulActul în baza căruia imobilul trece în domeniul privat al statului pentru a fi predat către Comisia locală de aplicare a legii fondului funciar Bujoreni, județul VâlceaCaracteristicile tehnice ale părții care trece în domeniul privat al statuluiValoarea de inventar a părții de imobil care trece în domeniul privat al statului (lei)103.841 (parțial)8.19.0145-324 (parțial)Comuna BujoreniMinisterul Afacerilor Interne - Unitatea Militară 0460 Râmnicu Vâlcea (CUI) 2649510 Decizia civilă nr. 662 / R/2009 a Tribunalului VâlceaTeren fără construcții Suprafața terenului = 19.000 mp CF nr. 38592984.390,00
----