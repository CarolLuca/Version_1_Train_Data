
DECIZIE nr. 1.613 din 30 decembrie 2019
privind aprobarea, la cerere, a retragerii autorizației de funcționare a Societății SIRCOM INSURANCE BROKER - S.R.L. și radierea acesteia din secțiunea I a Registrului intermediarilor principali
Publicat în 
			
MONITORUL OFICIAL nr. 25 din 15 ianuarie 2020

Autoritatea de Supraveghere Financiară, cu sediul în București, Splaiul Independenței nr. 15, sectorul 5, cod de înregistrare fiscală 31588130, cu respectarea prevederilor art. 13 alin. (1) din Ordonanța de urgență a Guvernului nr. 93 / 2012 privind înființarea, organizarea și funcționarea Autorității de Supraveghere Financiară, aprobată cu modificări și completări prin Legea nr. 113 / 2013, cu modificările și completările ulterioare,
luând în considerare dispozițiile art. 2 alin. (1) lit. b) și art. 3 alin. (1) lit. a) din Ordonanța de urgență a Guvernului nr. 93 / 2012 privind înființarea, organizarea și funcționarea Autorității de Supraveghere Financiară, aprobată cu modificări și completări prin Legea nr. 113 / 2013, cu modificările și completările ulterioare,
în temeiul prevederilor art. 4 alin. (2), (3) și (38) din Legea nr. 236 / 2018 privind distribuția de asigurări, cu completările ulterioare, 
conform dispozițiilor art. 37 alin. (3)-(5) și art. 65 alin. (10) din Norma Autorității de Supraveghere Financiară nr. 19 / 2018 privind distribuția de asigurări, cu modificările ulterioare,
1.
Prin Decizia nr. 323 din 26.02.2019, societatea SIRCOM INSURANCE BROKER - S.R.L. a fost sancționată cu interzicerea temporară a exercitării activității, având în vedere că nu a fost depusă, în termenul legal, documentația pentru aprobarea unui nou conducător executiv. 
 ... 
2.
Prin Decizia FN din 15.05.2018, asociatul unic al societății SIRCOM INSURANCE BROKER - S.R.L. a decis renunțarea la activitatea de brokeraj în asigurări.
 ... 
3.
În data de 22.05.2018 a fost încheiat contractul de cesiune între societățile SIRCOM INSURANCE BROKER - S.R.L. (cedent) și MILLENIUM INSURANCE BROKER (MIB) - S.A. (cesionar), înregistrat cu nr. 1.127 din 22.05.2018, având ca obiect cesiunea portofoliului de clienți ai cedentului către cesionar începând cu data de 1.06.2018.
 ... 
4.
În urma verificării documentelor solicitate și puse la dispoziție de către reprezentantul legal al societății SIRCOM INSURANCE BROKER - S.R.L., s-au constatat următoarele:– referitor la notificarea clienților, prin Adresa nr. 17 din 15.11.2019 și înregistrată la Autoritatea de Supraveghere Financiară cu nr. 33.603 din 18.11.2019, administratorul societății SIRCOM INSURANCE BROKER - S.R.L. a comunicat faptul că, anterior datei de 1.06.2018 (data cesionării portofoliului către MILLENIUM INSURANCE BROKER - S.A.), aceștia au fost contactați atât telefonic, cât și personal (clienții mari), fiind informați cu privire la cesionarea portofoliului, și li s-a recomandat să se adreseze brokerului cesionar sau direct la asigurători; ... – societatea SIRCOM INSURANCE BROKER - S.R.L. nu figurează cu debite privind prime de asigurare nedecontate, nu are documente cu regim special nepredate, nu figurează cu dosare înregistrate pe rolul instanțelor de judecată, contractele de intermediere încheiate cu aceștia fiind reziliate; ... – societatea SIRCOM INSURANCE BROKER - S.R.L. nu are colaboratori - asistenți în brokeraj persoane fizice și persoane juridice, înregistrați în jurnalele asistenților în brokeraj și nici personal propriu înregistrat în Registrul personalului propriu; ... – societatea SIRCOM INSURANCE BROKER - S.R.L. nu figurează cu debite privind taxa de funcționare datorată Autorității de Supraveghere Financiară.  ... 
 ... 
Față de motivele de fapt și de drept arătate, 
Autoritatea de Supraveghere Financiară emite următoarea decizie:
Articolul 1

(1) Se aprobă, la cerere, retragerea autorizației de funcționare a Societății SIRCOM INSURANCE BROKER - S.R.L., denumită în continuare Societatea, cu sediul social în Corbeanca, satul Ostratu, Aleea Pinului nr. 5, județul Ilfov, cod unic de înregistrare 2623072, înregistrată la Oficiul Național al Registrului Comerțului cu nr. J23 / 492 / 6.02.2018, înscrisă în Registrul brokerilor de asigurare și / sau de reasigurare cu numărul RBK - 363 / 26.09.2006, reprezentată de domnul Dragoș Mihalache, în calitate de administrator al societății, și radierea societății din secțiunea I a Registrului intermediarilor principali.
(2) Societatea are obligația să elimine din denumire sintagma "broker de asigurare" din obiectul de activitate, activitatea de distribuție și alte activități avizate, după caz.
Articolul 2

Prezenta decizie se publică în Monitorul Oficial al României, Partea I, și produce efecte începând cu data publicării.
p. Președintele Autorității de Supraveghere Financiară,
Ștefan Daniel Armeanu
București, 30 decembrie 2019.
Nr. 1.613.
----