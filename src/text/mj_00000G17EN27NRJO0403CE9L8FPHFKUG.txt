
ORDIN nr. 202 din 14 decembrie 2018
pentru aprobarea tarifului reglementat practicat de operatorul pieței de energie electrică
Publicat în 
			
MONITORUL OFICIAL nr. 1084 din 20 decembrie 2018

Având în vedere prevederile art. 75 alin. (1) lit. g), art. 76 alin. (1) și art. 79 alin. (3) din Legea energiei electrice și a gazelor naturale nr. 123 / 2012, cu modificările și completările ulterioare, și ale Metodologiei de stabilire a tarifului reglementat practicat de operatorul pieței de energie electrică, aprobată prin Ordinul președintelui Autorității Naționale de Reglementare în Domeniul Energiei nr. 67 / 2013, cu modificările și completările ulterioare,
în temeiul art. 5 alin. (1) lit. b) și alin. (5) din Ordonanța de urgență a Guvernului nr. 33 / 2007 privind organizarea și funcționarea Autorității Naționale de Reglementare în Domeniul Energiei, aprobată cu modificări și completări prin Legea nr. 160 / 2012, cu modificările și completările ulterioare,
președintele Autorității Naționale de Reglementare în Domeniul Energiei emite prezentul ordin.
Articolul 1

Se aprobă tariful reglementat practicat de operatorul pieței de energie electrică, prevăzut în anexa care face parte integrantă din prezentul ordin.
Articolul 2

Operatorii economici din sectorul energiei electrice duc la îndeplinire prevederile prezentului ordin, iar entitățile organizatorice din cadrul Autorității Naționale de Reglementare în Domeniul Energiei urmăresc respectarea prevederilor prezentului ordin.
Articolul 3

La data intrării în vigoare a prezentului ordin se abrogă Ordinul președintelui Autorității Naționale de Reglementare în Domeniul Energiei nr. 125 / 2017 pentru aprobarea tarifului reglementat practicat de operatorul pieței de energie electrică, publicat în Monitorul Oficial al României, Partea I, nr. 1.016 din 21 decembrie 2017.
Articolul 4

Prezentul ordin se publică în Monitorul Oficial al României, Partea I, și intră în vigoare la data de 1 ianuarie 2019.
Președintele Autorității Naționale de Reglementare în Domeniul Energiei,
Dumitru Chiriță
București, 14 decembrie 2018.
Nr. 202.
ANEXĂ

Tariful reglementat practicat de operatorul pieței de energie electrică
Denumire componentăTarifUMComponenta de înscriere la piețele centralizate, T_înscr440 lei / participantComponenta de administrare a piețelor centralizate, T_admin, pentru participanți, cu excepția producătorilor cu Pi ≤ 1 MW12.600 lei / participant / an / piațăComponenta de administrare a piețelor centralizate, T_admin, pentru producători cu 100 kW < Pi ≤ 1 MW1.000 lei / participant / an / piațăComponenta de administrare a piețelor centralizate, T_admin, pentru producători cu Pi ≤ 100 kW 100 lei / participant / an / piațăComponenta de realizare a tranzacțiilor pe piețele centralizate în care operatorul pieței de energie electrică este contraparte, T_tranz contraparte0,16 lei / unitate tranzacționatăComponenta de realizare a tranzacțiilor pe piețele centralizate de energie electrică în care operatorul pieței de energie electrică nu este contraparte, T_tranz bilateral EE0,15 lei / unitate tranzacționatăComponenta de realizare a tranzacțiilor pe piețele centralizate de certificate verzi în care operatorul pieței de energie electrică nu este contraparte T_tranz bilateral CV0,08 lei / unitate tranzacționată
NOTE:1. Componenta de administrare a piețelor centralizate remunerează inclusiv activitatea de raportare de date în conformitate cu prevederile Regulamentului de punere în aplicare (UE) nr. 1.348 / 2014 al Comisiei din 17 decembrie 2014 privind raportarea de date, pentru punerea în aplicare a articolului 8 alineatele (2) și (6) din Regulamentul (UE) nr. 1.227 / 2011 al Parlamentului European și al Consiliului privind integritatea și transparența pieței angro de energie. ... 2. Tariful nu conține taxa pe valoarea adăugată (TVA). ... 

			(la 01-07-2019, 
			ANEXA a fost modificată de Articolul I din ORDINUL nr. 153 din 24 iunie 2019, publicat în MONITORUL OFICIAL nr. 522 din 26 iunie 2019
			)
	
-----