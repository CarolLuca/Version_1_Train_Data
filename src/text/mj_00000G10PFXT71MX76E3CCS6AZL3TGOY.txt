
ORDIN nr. 459 / 78 / 2019
pentru aprobarea Regulamentului privind gestionarea situațiilor de urgență generate de fenomene hidrometeorologice periculoase având ca efect producerea de inundații, secetă hidrologică, precum și incidente / accidente la construcții hidrotehnice, poluări accidentale pe cursurile de apă și poluări marine în zona costieră
Publicat în 
			
MONITORUL OFICIAL nr. 558 din 8 iulie 2019

Având în vedere Referatul de aprobare nr. 80.033 / DGA din 1.03.2019 al Direcției generale ape din cadrul Ministerului Apelor și Pădurilor,
ținând seama de Avizul nr. 1.060 / RA din 26.02.2019 al Departamentului pentru Situații de Urgență din cadrul Ministerului Afacerilor Interne,
în temeiul prevederilor art. 21 lit. b) și ale art. 41 alin. (1) din Ordonanța de urgență a Guvernului nr. 21 / 2004 privind Sistemul Național de Management al Situațiilor de Urgență, aprobată cu modificări și completări prin Legea nr. 15 / 2005, cu modificările și completările ulterioare, ale art. 8 alin. (1) și (3) din Hotărârea Guvernului nr. 557 / 2016 privind managementul tipurilor de risc, ale art. 13 alin. (5) din Hotărârea Guvernului nr. 20 / 2017 privind organizarea și funcționarea Ministerului Apelor și Pădurilor, cu modificările și completările ulterioare, și ale art. 7 alin. (5) din Ordonanța de urgență a Guvernului nr. 30 / 2007 privind organizarea și funcționarea Ministerului Afacerilor Interne, aprobată cu modificări prin Legea nr. 15 / 2008, cu modificările și completările ulterioare,
ministrul apelor și pădurilor și ministrul afacerilor interne emit următorul ordin:
Articolul 1

Se aprobă Regulamentul privind gestionarea situațiilor de urgență generate de fenomene hidrometeorologice periculoase având ca efect producerea de inundații, secetă hidrologică, precum și incidente / accidente la construcții hidrotehnice, poluări accidentale pe cursurile de apă și poluări marine în zona costieră, prevăzut în anexa *) care face parte integrantă din prezentul ordin.*) Anexa se publică în Monitorul Oficial al României, Partea I, nr. 558 bis, care se poate achiziționa de la Centrul pentru relații cu publicul al Regiei Autonome "Monitorul Oficial", București, șos. Panduri nr. 1.
Articolul 2

Structurile de la nivel central și local implicate în gestionarea situațiilor de urgență generate de fenomene hidrometeorologice periculoase având ca efect producerea de inundații, secetă hidrologică, precum și incidente / accidente la construcții hidrotehnice, poluări accidentale pe cursurile de apă și poluări marine în zona costieră vor duce la îndeplinire prevederile prezentului ordin.
Articolul 3

La data intrării în vigoare a prezentului ordin se abrogă:a) Ordinul ministrului mediului și pădurilor și al ministrului administrației și internelor nr. 1.422 / 192 / 2012 pentru aprobarea Regulamentului privind gestionarea situațiilor de urgență generate de inundații, fenomene meteorologice periculoase, accidente la construcții hidrotehnice, poluări accidentale pe cursurile de apă și poluări marine în zona costieră, publicat în Monitorul Oficial al României, Partea I, nr. 649 din 12 septembrie 2012; ... b) Ordinul ministrului mediului și pădurilor și al ministrului administrației și internelor nr. 3.403 / 245 / 2012 pentru aprobarea procedurilor de codificare a informărilor, atenționărilor și avertizărilor meteorologice și hidrologice, publicat în Monitorul Oficial al României, Partea I, nr. 765 din 14 noiembrie 2012. ... 
Articolul 4

Prezentul ordin se publică în Monitorul Oficial al României, Partea I.
Ministrul apelor și pădurilor,
Ioan Deneș
Ministrul afacerilor interne,
Carmen Daniela Dan
ANEXĂ

REGULAMENTprivind gestionarea situațiilor de urgență generate de fenomene hidrometeorologice periculoaseavând ca efect producerea de inundații, secetă hidrologică precum și incidente / accidentela construcții hidrotehnice, poluări accidentale ale cursurilor de apă și poluări marineîn zona costieră