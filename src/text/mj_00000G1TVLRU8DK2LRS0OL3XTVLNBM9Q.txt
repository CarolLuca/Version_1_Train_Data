
ORDIN nr. 533 din 30 octombrie 2019
privind înființarea Comisiei de concesionare a terenurilor pe care sunt amplasate amenajările piscicole, precum și a altor terenuri aferente acestora din domeniul public și privat al statului și de aprobare a Normelor referitoare la procedura privind concesionarea terenurilor pe care sunt amplasate amenajările piscicole și a altor terenuri aferente acestora din domeniul public și privat al statului
Publicat în 
			
MONITORUL OFICIAL nr. 886 din 4 noiembrie 2019

Având în vedere Referatul de aprobare nr. 10.064 din 30 septembrie 2019 al Agenției Naționale pentru Pescuit și Acvacultură, 
– 
art. 4 alin. (3) lit. b)-g) și alin. (5) din Ordonanța de urgență a Guvernului nr. 23 / 2008 privind pescuitul și acvacultura, aprobată cu modificări și completări prin Legea nr. 317 / 2009, cu modificările și completările ulterioare;
 ... 
– 
art. 362 din Ordonanța de urgență a Guvernului nr. 57 / 2019 privind Codul administrativ, cu completările ulterioare;
 ... 
– 
art. 9 alin. (5) din Hotărârea Guvernului nr. 30 / 2017 privind organizarea și funcționarea Ministerului Agriculturii și Dezvoltării Rurale, precum și pentru modificarea art. 6 alin. (6) din Hotărârea Guvernului nr. 1.186 / 2014 privind organizarea și funcționarea Autorității pentru Administrarea Sistemului Național Antigrindină și de Creștere a Precipitațiilor, cu modificările și completările ulterioare,
 ... 
luând în considerare prevederile art. 2 alin. (1) lit. e) și f), art. 7 pct. F lit. b) și lit. e-h) din Hotărârea Guvernului nr. 545 / 2010 privind organizarea, structura și funcționarea Agenției Naționale pentru Pescuit și Acvacultură, cu modificările ulterioare,
ministrul agriculturii și dezvoltării rurale emite următorul ordin:
Articolul 1

(1) Se înființează Comisia de concesionare a terenurilor pe care sunt amplasate amenajările piscicole, precum și a altor terenuri aferente acestora din domeniul public și privat al statului în conformitate cu prevederile art. 4 alin. (3) și (5) din Ordonanța de Urgență a Guvernului nr. 23 / 2008 privind pescuitul și acvacultura, aprobată cu modificări și completări prin Legea nr. 317 / 2009, cu modificările și completările ulterioare, denumită în continuare Comisia, structură fără personalitate juridică pe lângă Agenția Națională pentru Pescuit și Acvacultură.
(2) Agenția Națională pentru Pescuit și Acvacultură, denumită în continuare Agenția sau ANPA, asigură spațiul, precum și toate mijloacele necesare desfășurării în bune condiții a activității comisiei. 
Articolul 2

(1) Comisia este compusă din reprezentanți ai Agenției Naționale pentru Pescuit și Acvacultură și reprezentanți ai Ministerului Finanțelor Publice.
(2) Componența nominală a Comisiei se aprobă prin ordin al ministrului agriculturii și dezvoltării rurale, la propunerea ANPA, conform art. 7 pct. F lit. h) din Hotărârea Guvernului nr. 545 / 2010 privind organizarea, structura și funcționarea Agenției Naționale pentru Pescuit și Acvacultură, cu modificările ulterioare.
(3) Membrii comisiei se nominalizează conform prevederilor legale, la propunerea structurilor implicate. 
(4) Structurile prevăzute la alin. (1) desemnează și câte un membru supleant.
Articolul 3

Se aprobă Normele referitoare la procedura privind concesionarea terenurilor pe care sunt amplasate amenajările piscicole și a altor terenuri aferente acestora din domeniul public și privat al statului, prevăzute în anexa care face parte integrantă din prezentul ordin. 
Articolul 4

Agenția și Comisia vor duce la îndeplinire prevederile prezentului ordin. 
Articolul 5

Prezentul ordin se publică în Monitorul Oficial al României, Partea I.
p. Ministrul agriculturii și dezvoltării rurale,
Dumitru Daniel Botănoiu, 
secretar de stat
București, 30 octombrie 2019.
Nr. 533.
ANEXĂ

NORMEreferitoare la procedura privind concesionarea terenurilor pe care sunt amplasate amenajărilepiscicole și a altor terenuri aferente acestora din domeniul public și privat al statului