
RAPORT nr. 4.228 din 7 martie 2019
privind rezultatul controlului efectuat de Autoritatea Electorală Permanentă la Uniunea Democrată Maghiară din România - Filiala Baia Mare
Publicat în 
			
MONITORUL OFICIAL nr. 351 din 7 mai 2019

 - extras -
În conformitate cu prevederile art. 42 alin. (1) și ale art. 44 alin. (1), (4) și (6) din Legea nr. 334 / 2006 privind finanțarea activității partidelor politice și a campaniilor electorale, republicată, cu modificările și completările ulterioare, cu Planul de control pe anul 2018, aprobat de președintele Autorității Electorale Permanente, precum și cu notificarea misiunii de control, în perioada 22.10.2018-2.11.2018 s-a desfășurat misiunea de control referitoare la respectarea prevederilor legale privind veniturile și cheltuielile înregistrate de Uniunea Democrată Maghiară din România - Filiala Baia Mare în anii 2015, 2016 și 2017, perioada verificată fiind 1.01.2015-31.12.2017.
I.
Ca urmare a verificărilor efectuate asupra documentelor contabile puse la dispoziția echipei de control s-a constatat că în anul 2015 veniturile Uniunii Democrate Maghiare din România - Filiala Baia Mare au totalizat 10.727,00 lei și au fost obținute din cotizații ale membrilor de partid în sumă de 7.127,00 lei și venituri provenite din activități proprii în sumă de 3.600,00 lei. Cheltuielile au fost în sumă de 29.406,42 lei.
Ca urmare a verificărilor efectuate asupra documentelor contabile puse la dispoziția echipei de control s-a constatat că în anul 2016 veniturile Uniunii Democrate Maghiare din România - Filiala Baia 
Mare au totalizat 29.315,00 lei și au fost obținute din cotizații ale membrilor de partid în sumă de 6.715,00 lei, venituri provenite din activități proprii în sumă de 3.600,00 lei, venituri din contribuții în campania electorală aferentă alegerilor locale în sumă de 14.800,00 lei și venituri din contribuții în campania electorală aferentă alegerilor parlamentare în sumă de 4.200,00 lei. Cheltuielile au fost în sumă de 45.467,19 lei.
Ca urmare a verificărilor efectuate asupra documentelor contabile puse la dispoziția echipei de control s-a constatat că în anul 2017 veniturile Uniunii Democrate Maghiare din România - Filiala Baia Mare au totalizat 7.890,00 lei și au fost obținute din cotizații ale membrilor de partid în sumă de 5.890,00 lei și venituri provenite din activități proprii în sumă de 2.000,00 lei. Cheltuielile au fost în sumă de 18.148,70 lei.
S-a constatat faptul că au fost încălcate prevederile art. 3 alin. (8) și art. 16 alin. (1) din Legea nr. 334 / 2006, republicată, cu modificările și completările ulterioare. S-a constatat, de asemenea, că au fost încălcate prevederile art. 2 alin. (1) lit. c) din Hotărârea Guvernului nr. 10 / 2016 pentru aprobarea Normelor metodologice de aplicare a Legii nr. 334 / 2006 privind finanțarea activității partidelor politice și a campaniilor electorale. Pentru aceste fapte, Uniunea Democrată Maghiară din România - Filiala Baia Mare a fost sancționată potrivit art. 52 alin. (1) și (2) din Legea nr. 334 / 2006, republicată, cu modificările și completările ulterioare, respectiv potrivit art. 2 alin. (1) și (2) din Hotărârea Guvernului nr. 10 / 2016 pentru aprobarea Normelor metodologice de aplicare a Legii nr. 334 / 2006 privind finanțarea activității partidelor politice și a campaniilor electorale.
 ... 
II.
– respectarea permanentă, cu strictețe, a prevederilor Legii nr. 334 / 2006, republicată, cu modificările și completările ulterioare, a Hotărârii Guvernului nr. 10 / 2016 pentru aprobarea Normelor metodologice de aplicare a Legii nr. 334 / 2006 privind finanțarea activității partidelor politice și a campaniilor electorale, a Ordinului ministrului finanțelor publice nr. 3.103 / 2017 privind aprobarea Reglementărilor contabile pentru persoanele juridice fără scop patrimonial și a Legii contabilității nr. 82 / 1991, republicată, cu modificările și completările ulterioare; ... 
– acordarea unei atenții sporite modului de efectuare a înregistrărilor contabile; ... 
– actualizarea secțiunii din registrul fiscal astfel încât să existe o corelație între nivelul organizației și funcția persoanei care exercită conducerea acesteia. ... 
 ... 

București, 7 martie 2019.
Nr. 4.228.
----