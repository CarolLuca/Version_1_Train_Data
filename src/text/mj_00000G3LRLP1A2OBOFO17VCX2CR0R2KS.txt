
ORDIN nr. 36 din 5 aprilie 2019
pentru aprobarea Normativului de cheltuieli pentru acțiuni de protocol, specific Ministerului Afacerilor Interne
Publicat în 
			
MONITORUL OFICIAL nr. 282 din 12 aprilie 2019

Având în vedere prevederile art. 1 alin. (5) din Ordonanța Guvernului nr. 80 / 2001 privind stabilirea unor normative de cheltuieli pentru autoritățile administrației publice și instituțiile publice, aprobată cu modificări prin Legea nr. 247 / 2002, cu modificările și completările ulterioare, 
în temeiul art. 7 alin. (5) din Ordonanța de urgență a Guvernului nr. 30 / 2007 privind organizarea și funcționarea Ministerului Afacerilor Interne, aprobată cu modificări prin Legea nr. 15 / 2008, cu modificările și completările ulterioare, 
ministrul afacerilor interne emite următorul ordin: 
Articolul 1

(1) Se aprobă Normativul de cheltuieli pentru acțiuni de protocol, specific Ministerului Afacerilor Interne, denumit în continuare MAI, prevăzut în anexa care face parte integrantă din prezentul ordin, denumit în continuare normativ specific. 
(2) Normativul specific prevăzut la alin. (1) stabilește exclusiv limitele de cheltuieli pentru:a) organizarea de mese oficiale și de cocteiluri, potrivit pct. I din normativul specific; ... b) mesele zilnice și alte tratații oferite în situația invitării în țară a unor delegații pe cheltuiala părții române, potrivit pct. II din normativul specific. ... 
Articolul 2

Pentru cheltuielile reglementate de Ordonanța Guvernului nr. 80 / 2001 privind stabilirea unor normative de cheltuieli pentru autoritățile administrației publice și instituțiile publice, aprobată cu modificări prin Legea nr. 247 / 2002, cu modificările și completările ulterioare, altele decât cele prevăzute la art. 1 alin. (2) din prezentul ordin, se aplică prevederile pct. II.B. 2-6, III și IV din tabelul "Normative de cheltuieli și limite maxime în cadrul cărora se pot aproba și efectua cheltuieli pentru acțiuni de protocol" din anexa nr. 2 la ordonanța sus-menționată, cu respectarea celorlalte prevederi legale în vigoare.
Articolul 3

(1) Cheltuielile prevăzute la pct. II.A din normativul specific se efectuează în limita procentelor de 15%, 50% și 35%, corespunzătoare micului dejun, prânzului și, respectiv, cinei.
(2) În zilele în care se oferă mese / dejunuri oficiale și / sau cocteiluri / recepții, prevăzute la pct. I.A, respectiv I.B din normativul specific, cheltuielile prevăzute la pct. II.A din normativul specific se diminuează procentual, conform componenței prevăzute la alin. (1), corespunzător tipului de masă înlocuit de masa oficială / dejunul oficial și / sau de cocteil / recepție.
(3) Prin excepție de la prevederile alin. (1), ordonatorul de credite la nivelul căruia se efectuează cheltuielile poate aproba depășirea limitelor procentuale prevăzute la alin. (1), în situații justificate generate de modul / programul de desfășurare a activității.
(4) Alin. (3) se aplică dacă sunt întrunite cumulativ următoarele condiții:a) activitatea respectivă se desfășoară pe parcursul întregii zile; ... b) în ziua respectivă nu se efectuează și cheltuieli dintre cele prevăzute la pct. IA din normativul specific; ... c) nu se depășesc limitele prevăzute la pct. II.A din normativul specific. ... 
Articolul 4

Limitele maxime pentru cheltuielile cu masa, respectiv pentru tratații în cazul activităților desfășurate în cadrul proiectelor finanțate din fonduri externe nerambursabile sunt cele prevăzute la pct. II.A.3, respectiv II.B din normativul specific, pentru fiecare zi de desfășurare a activităților.
Articolul 5

Cheltuielile aferente acțiunilor de protocol prevăzute de prezentul ordin se efectuează cu încadrarea în bugetele aprobate fiecărui ordonator de credite.
Articolul 6

Activitățile aprobate potrivit normelor aplicabile la nivelul Ministerului Afacerilor Interne și nefinalizate până la data intrării în vigoare a prezentului ordin se duc la îndeplinire conform dispozițiilor legale în vigoare la data aprobării organizării acestora.
Articolul 7

În aplicarea prezentului ordin, Direcția generală financiară poate emite precizări pe domeniul propriu de competență.
Articolul 8

Prezentul ordin se publică în Monitorul Oficial al României, Partea I.
Ministrul afacerilor interne,
Carmen Daniela Dan 
București, 5 aprilie 2019.
Nr. 36.
ANEXĂ 

NORMATIVde cheltuieli pentru acțiuni de protocol, specific Ministerului Afacerilor Interne
-----