
DECIZIE nr. 16 / 2 CN din 11 iulie 2019
privind întocmirea și eliberarea certificatului profesional curent
Publicat în 
			
MONITORUL OFICIAL nr. 651 din 6 august 2019

În temeiul art. 512 alin. (1) lit. d) și al art. 534 din Legea nr. 95 / 2006 privind reforma în domeniul sănătății, republicată, cu modificările și completările ulterioare, precum și al Normelor privind întocmirea, emiterea și utilizarea dovezilor de onorabilitate și moralitate profesională ale medicilor, medicilor dentiști și ale farmaciștilor, aprobate prin Hotărârea Guvernului nr. 1.464 / 2006,
Consiliul național al Colegiului Medicilor Stomatologi din România adoptă următoarea decizie:
Articolul 1

Certificatul profesional curent reprezintă documentul eliberat la cererea medicului stomatolog ori la cererea autorității competente omoloage dintr-un alt stat și cuprinde datele personale relevante cu privire la onorabilitate și moralitate, inclusiv la competența cu care medicul stomatolog își exercită profesia.
Articolul 2

(1) Certificatul profesional curent este eliberat de colegiile teritoriale ale Colegiului Medicilor Stomatologi din România în care medicul stomatolog este înscris, prin Departamentul de avizări.
(2) Modelul certificatului profesional curent este prevăzut în anexa nr. 1.
Articolul 3

Întocmirea și eliberarea certificatului profesional curent se fac cu respectarea Normelor privind întocmirea, emiterea și utilizarea dovezilor de onorabilitate și moralitate profesională ale medicilor, medicilor dentiști și ale farmaciștilor, aprobate prin Hotărârea Guvernului nr. 1.464 / 2006.
Articolul 4

(1) În vederea eliberării certificatului profesional curent la solicitarea medicului stomatolog titular, acesta depune la colegiul teritorial prevăzut la art. 2 următoarele documente:a) cerere-tip, conform modelului prevăzut în anexa nr. 2; ... b) copie certificată pentru conformitate cu originalul, de către solicitant, a actului de identitate; ... c) dovada achitării taxei în cuantumul stabilit la nivelul fiecărui colegiu teritorial prin decizia consiliului acestuia. ... 
(2) Documentele prevăzute la alin. (1) pot fi transmise și prin mijloace electronice, prin servicii poștale sau de curierat.
(3) Certificatul profesional curent va fi emis în cel mult 30 de zile de la data depunerii documentelor prevăzute la alin. (1).
Articolul 5

Certificatul profesional curent este valabil pe o durată de 3 luni de la data emiterii.
Articolul 6

Certificatul profesional curent va fi tipărit față / verso, având înscrise seria, numărul și data emiterii pe ambele file.
Articolul 7

Certificatul profesional curent se redactează în limba română, iar atunci când este emis în vederea exercitării profesiei în afara granițelor României sau la solicitarea autorităților competente omoloage dintr-un stat membru al Uniunii Europene, dintr-un stat aparținând Spațiului Economic European sau din Confederația Elvețiană se poate redacta și în una dintre limbile de circulație din Uniunea Europeană. În toate cazurile, certificatul profesional curent trebuie să cuprindă categoriile de informații conform modelului prevăzut la anexa nr. 1.
Articolul 8

În cazul unei înțelegeri prealabile cu autoritatea competentă omoloagă dintr-un stat membru al Uniunii Europene, dintr-un stat aparținând Spațiului Economic European sau din Confederația Elvețiană, certificatul profesional curent poate fi emis și în format electronic, având atașată semnătura electronică a persoanei oficial abilitate.
Articolul 9

La nivelul fiecărui colegiu teritorial se va întocmi și se va păstra un registru unic al certificatelor profesionale curente cuprinzând cel puțin informații referitoare la:a) numele și prenumele medicului stomatolog pentru care a fost emis; ... b) numărul din Registrul unic al medicilor stomatologi; ... c) denumirea și sediul destinatarului; ... d) seria și numărul de înregistrare; ... e) motivul emiterii; ... f) data emiterii. ... 
Articolul 10

Anexele 1 și 2 fac parte integrantă din prezenta decizie.
Articolul 11

La dată intrării în vigoare a prezentei decizii se abrogă Decizia Consiliului național al Colegiului Medicilor Dentiști din România nr. 4 / 2007 privind eliberarea Certificatului de status profesional curent, publicată în Monitorul Oficial al României, Partea I, nr. 113 din 14 februarie 2007, cu modificările ulterioare.
Articolul 12

Prezenta decizie se publică în Monitorul Oficial al României, Partea I.
Președintele Colegiului Medicilor Stomatologi din România,
Ecaterina Ionescu
București, 11 iulie 2019.
Nr. 16 / 2 CN.
Anexa nr. 1*)

*) Anexa nr. 1 este reprodusă în facsimil.

Anexa nr. 2*)

*) Anexa nr. 2 este reprodusă în facsimil.

Nr. înregistrare ………………..
CEREREpentru eliberarea certificatului profesional curent
----