
HOTĂRÂRE nr. 27 din 25 ianuarie 2019
privind actualizarea anexei nr. 1 la Hotărârea Guvernului nr. 1.705 / 2006 pentru aprobarea inventarului centralizat al bunurilor din domeniul public al statului și pentru trecerea unui teren din domeniul privat al statului în domeniul public al statului, precum și pentru înscrierea acestuia în domeniul public al statului și darea în administrarea Ministerului Afacerilor Interne - Inspectoratul pentru Situații de Urgență "Cpt. Puică Nicolae" al Județului Argeș
Publicat în 
			
MONITORUL OFICIAL nr. 74 din 30 ianuarie 2019

Având în vedere prevederile art. 2^1 și 2^2 din Ordonanța Guvernului nr. 81 / 2003 privind reevaluarea și amortizarea activelor fixe aflate în patrimoniul instituțiilor publice, aprobată prin Legea nr. 493 / 2003, cu modificările și completările ulterioare,
în temeiul art. 108 din Constituția României, republicată, al art. 863 lit. e) și art. 867 din Legea nr. 287 / 2009 privind Codul civil, republicată, cu modificările ulterioare, precum și al art. 8 alin. (1) și art. 20 din Legea nr. 213 / 1998 privind bunurile proprietate publică, cu modificările și completările ulterioare,
Guvernul României adoptă prezenta hotărâre.
Articolul 1

Se aprobă actualizarea inventarului centralizat al bunurilor din domeniul public al statului ca urmare a reevaluării imobilului cu nr. MFP 36686 aflat în domeniul public al statului și în administrarea Ministerului Afacerilor Interne - Inspectoratul pentru Situații de Urgență "Cpt. Puică Nicolae" al Județului Argeș, având datele de identificare prevăzute în anexa nr. 1.
Articolul 2

Se aprobă trecerea unui teren din domeniul privat al statului în domeniul public al statului și darea acestuia în administrarea Ministerului Afacerilor Interne - Inspectoratul pentru Situații de Urgență "Cpt. Puică Nicolae" al Județului Argeș, precum și înscrierea în domeniul public al statului, având datele de identificare prevăzute în anexa nr. 2.
Articolul 3

Se aprobă actualizarea inventarului centralizat al bunurilor din domeniul public al statului, ca urmare a comasării terenului prevăzut la art. 2 cu imobilul aflat în domeniul public al statului și în administrarea Ministerului Afacerilor Interne - Inspectoratul pentru Situații de Urgență "Cpt. Puică Nicolae" al Județului Argeș cu nr. MFP 36686, având datele de identificare prevăzute în anexa nr. 3.
Articolul 4

Ministerul Afacerilor Interne își va actualiza în mod corespunzător datele din evidența cantitativ-valorică și, împreună cu Ministerul Finanțelor Publice, va opera modificarea corespunzătoare a anexei nr. 1 la Hotărârea Guvernului nr. 1.705 / 2006 pentru aprobarea inventarului centralizat al bunurilor din domeniul public al statului, cu modificările și completările ulterioare.
Articolul 5

Anexele nr. 1-3 fac parte integrantă din prezenta hotărâre.
PRIM-MINISTRU
VASILICA-VIORICA DĂNCILĂ
Contrasemnează:
Ministrul afacerilor interne,
Carmen Daniela Dan
Ministrul finanțelor publice,
Eugen Orlando Teodorovici
București, 25 ianuarie 2019.
Nr. 27.
Anexa nr. 1

DATELE DE IDENTIFICAREa imobilului aflat în domeniul public al statului și în administrareaMinisterului Afacerilor Interne - Inspectoratul pentru Situații de Urgență "Cpt. Puică Nicolae" al Județului Argeș, a cărui valoare de inventar se actualizează ca urmare a reevaluării
Anexa nr. 2

DATELE DE IDENTIFICAREa terenului care trece din domeniul privat al statului în domeniul public al statuluiși care se dă în administrarea Ministerului Afacerilor Interne - Inspectoratul pentru Situații de Urgență "Cpt. Puică Nicolae"al Județului Argeș și se înscrie în inventarul centralizat al bunurilor din domeniul public al statului
Anexa nr. 3

DATELE DE IDENTIFICAREa imobilului aflat în domeniul public al statului și în administrareaMinisterului Afacerilor Interne - Inspectoratul pentru Situații de Urgență "Cpt. Puică Nicolae" al Județului Argeș, rezultat în urma comasării
-----