
HOTĂRÂRE nr. 29 din 16 ianuarie 2020
privind modificarea anexei nr. 16 la Hotărârea Guvernului nr. 1.705 / 2006 pentru aprobarea inventarului centralizat al bunurilor din domeniul public al statului 
Publicat în 
			
MONITORUL OFICIAL nr. 40 din 21 ianuarie 2020

Având în vedere prevederile art. 2^1 și 2^2 din Ordonanța Guvernului nr. 81 / 2003 privind reevaluarea și amortizarea activelor fixe, aflate în patrimoniul instituțiilor publice, aprobată prin Legea nr. 493 / 2003, cu modificările și completările ulterioare, și ale art. 2 alin. (1) din Hotărârea Guvernului nr. 1.705 / 2006 pentru aprobarea inventarului centralizat al bunurilor din domeniul public al statului, cu modificările și completările ulterioare, 
în temeiul art. 108 din Constituția României, republicată, și al art. 288 alin. (1) și (2) din Ordonanța de urgență a Guvernului nr. 57 / 2019 privind Codul administrativ, cu completările ulterioare,
Guvernul României adoptă prezenta hotărâre.
Articolul 1

Se aprobă modificarea și completarea, după caz, a denumirii, datelor de identificare și a valorilor de inventar ale unor bunuri imobile aparținând domeniului public al statului aflate în administrarea Centrului Român pentru Pregătirea și Perfecționarea Personalului din Transporturi Navale - CERONAV, unitate în subordinea Ministerului Transporturilor, Infrastructurii și Comunicațiilor, ca urmare a măsurătorilor cadastrale și a reevaluării, potrivit anexei care face parte integrantă din prezenta hotărâre, în condițiile legii.
Articolul 2

Ministerul Transporturilor, Infrastructurii și Comunicațiilor, împreună cu Ministerul Finanțelor Publice, va opera modificările corespunzătoare în anexa nr. 16 la Hotărârea Guvernului nr. 1.705 / 2006 pentru aprobarea inventarului centralizat al bunurilor din domeniul public al statului, cu modificările și completările ulterioare.
PRIM-MINISTRU
LUDOVIC ORBAN
Contrasemnează:
Ministrul transporturilor, infrastructurii și comunicațiilor,
Lucian Nicolae Bode
p. Ministrul finanțelor publice,
Sebastian Ioan Burduja,
secretar de stat
București, 16 ianuarie 2020.
Nr. 29.
ANEXĂ 

DATELE DE IDENTIFICAREale unor bunuri imobile aparținând domeniului public al statului aflate în administrarea Centrului Român pentru Pregătirea și Perfecționarea Personalului din Transporturi Navale - CERONAV, unitate în subordinea Ministerului Transporturilor, Infrastructurii și Comunicațiilor, ca urmare a măsurătorilor cadastrale și a reevaluării, pentru care se modifică, se completează, după caz, denumirea, datele de identificare și valorile de inventar
Ordonator principal: Ministerul Transporturilor, Infrastructurii și Comunicațiilor - CUI 13633330
Administrator: Centrul Român pentru Pregătirea și Perfecționarea Personalului din Transporturi Navale - CERONAV 
Cod fiscal: 15566688
Nr. crt.Nr. M.F.Cod de clasificație, conform anexei nr. 3 la Precizările privind întocmirea și actualizarea inventarului centralizat al bunurilor din domeniul public al statului, aprobate prin Ordinul ministrului finanțelor publice nr. 1.718 / 2011, cu modificările și completările ulterioareDenumirea bunului care face obiectul actului normativDatele de identificare ale imobiluluiValoarea de inventar veche (lei)Valoarea de inventar reevaluată (lei)Descrierea tehnicăAdresa(0)(1)(2)(3)(4)(5)(6)(7)1.386218.29.07 Teren punct de lucru, CERONAVS teren = 2.825 mp CF 206332; nr. cadastral - 16653 Județul: Constanța; localitatea Constanța; str. Baba Novac nr. 101 A1.925.7652.280.3012.386248.29.07 Teren, baza nautică, CERONAVS = 8.700 mp CF 201377; nr. cadastral - 201377 Județul: Constanța; localitatea Constanța; Aleea Universității nr. 48 A8.708.75210.312.0463.1533108.18.01 TerenTeren portuar, port comercial S = 4.524 mp CF 104016; nr. cadastral - 104016 Județul: Galați; localitatea Galați; Str. Portului nr. 54 A300.4471.606.8614.1533118.18.02 Cheu vertical D18 și parțial D19 Suprafață construită la sol = 894 mp Cheu vertical din Dana 18 și parțial Dana 19, CF 104016 - C2; nr. cadastral - 104016 - C2 Județul: Galați; localitatea Galați; Str. Portului nr. 54 A172415.498
-----