
METODOLOGIE din 3 iunie 2019
de autorizare a centrelor proprii ale unităților feroviare de efectuare a programelor de formare profesională pentru salariații proprii care urmează să efectueze operațiuni feroviare pentru funcții și meserii specifice transportului feroviar
Publicat în 
			
MONITORUL OFICIAL nr. 497 din 19 iunie 2019


						Notă 
...
			
Conținută de ORDINUL nr. 910 din 3 iunie 2019, publicat în Monitorul Oficial al României, Partea I, nr. 497 din 19 iunie 2019.
Articolul 1

Autorizarea centrelor proprii ale unităților feroviare prevăzute la art. 2 alin. (1^1) din ordin se efectuează de către Autoritatea Feroviară Română - AFER, denumită în continuare AFER, și se finalizează cu emiterea unei autorizații de către AFER, a cărei valabilitate este de 10 ani, cu vizarea periodică la 2 ani.
Articolul 2

Pe durata de valabilitate a autorizației centrelor, AFER efectuează activități de supraveghere a unităților feroviare prevăzute la art. 2 alin. (1^1) din ordin în vederea verificării îndeplinirii cerințelor care au stat la baza emiterii autorizațiilor, în baza unei convenții încheiate cu aceștia înainte de emiterea autorizației.
Articolul 3

(1) CENAFER, ca autoritate competentă la nivel național pentru evaluarea și certificarea competențelor profesionale în domeniul transportului feroviar, în conformitate cu lit. B pct. 46 la anexa nr. 3 din Legea nr. 200 / 2004 privind recunoașterea diplomelor și calificărilor profesionale reglementate din România, cu modificările și completările ulterioare, avizează programele cursurilor de pregătire prevăzute la art. 2 alin. (1^1) din ordin, organizează examenul în vederea calificării profesionale și emite titlul de calificare.
(2) Programele cursurilor de pregătire prevăzute la art. 2 alin. (1^1) din ordin cuprind următoarele elemente principale, fără a se limita la acestea:a) obiectivele programului de pregătire exprimate în competențele profesionale ce urmează să fie dobândite de fiecare persoană care urmează programul; ... b) durata de pregătire pentru realizarea obiectivelor propuse; ... c) calificarea persoanelor cu atribuții de instruire teoretică și practică, respectiv a formatorilor; ... d) programa de pregătire; ... e) mijloacele și metodele prin care se asigură transmiterea și asimilarea cunoștințelor și formarea deprinderilor practice necesare ocupației respective; ... f) dotările, echipamentele și materialele necesare formării; ... g) procedura de evaluare în conformitate cu obiectivele specifice programului de formare profesională. ... 
Articolul 4

(1) Procedura privind condițiile și cerințele de autorizare a centrelor autorizate, modelul autorizației, supravegherea unităților feroviare prevăzute la art. 2 alin. (1^1) din ordin și condițiile de suspendare și retragere a autorizației se elaborează de către AFER.
(2) Metodologia privind organizarea examenului după efectuarea cursurilor de pregătire prevăzute la art. 2 alin. (1^1) din ordin și de avizare a programelor cursurilor de pregătire profesională prevăzute la art. 2 alin. (1^1) din ordin se elaborează de către CENAFER.
(3) Procedura de la alin. (1), respectiv metodologia prevăzută la alin. (2) se publică pe pagina de internet a AFER, respectiv a CENAFER în termen de 10 zile de la intrarea în vigoare a prezentului ordin și sunt obligatorii pentru unitățile feroviare prevăzute la art. 2 alin. (1^1) din ordin.
Articolul 5

Prestațiile pentru activitățile specifice de autorizare a centrelor autorizate, de supraveghere a acestora, de avizare a cursurilor de pregătire profesională, de organizare a examenului după efectuarea cursurilor de pregătire în vederea calificării în centrele autorizate prevăzute la art. 2 alin. (1^1) din ordin și de emitere a titlurilor de calificare se efectuează pe bază de tarife aprobate prin ordin al ministrului transporturilor.
Articolul 6

Autoritatea Feroviară Română - AFER, Centrul Național de Calificare și Instruire Feroviară - CENAFER și unitățile feroviare prevăzute la art. 2 alin. (1^1) din ordin vor duce la îndeplinire prevederile prezentei metodologii.
-----