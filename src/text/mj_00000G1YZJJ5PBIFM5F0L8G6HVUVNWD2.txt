
HOTĂRÂRE nr. 991 din 27 decembrie 2019
privind acordarea de către România a unui ajutor umanitar extern de urgență, cu titlu gratuit, pentru Republica Albania 
Publicat în 
			
MONITORUL OFICIAL nr. 1 din 6 ianuarie 2020

În temeiul art. 108 din Constituția României, republicată, al art. 5 alin. 1 lit. a) și alin. 3 din Legea nr. 82 / 1992 privind rezervele de stat, republicată, cu modificările și completările ulterioare, 
Guvernul României adoptă prezenta hotărâre.
Articolul 1

Se aprobă scoaterea din rezervele de stat și acordarea de către România a unui ajutor umanitar extern de urgență, cu titlu gratuit, pentru Republica Albania, constând în cantitățile de produse prevăzute în anexa care face parte integrantă din prezenta hotărâre, în valoare de 1.002 mii lei, exclusiv transportul.
Articolul 2

Administrația Națională a Rezervelor de Stat și Probleme Speciale scade din gestiune, la prețurile de înregistrare, prin debitarea contului 689 01 00 "Cheltuieli privind rezerva de stat", cantitățile de produse prevăzute în anexă, aprobate a fi scoase din rezervele de stat, potrivit prezentei hotărâri, pe baza documentelor justificative întocmite conform prevederilor legale.
Articolul 3

Ministerul Afacerilor Externe întreprinde, pe cale diplomatică, demersurile necesare în vederea predării ajutorului la destinație.
Articolul 4

Predarea produselor prevăzute în anexă se realizează la Tirana și la Durrës, pe bază de proces-verbal de predare-preluare, de către reprezentanții Ministerului Afacerilor Externe și ai Administrației Naționale a Rezervelor de Stat și Probleme Speciale, autorităților abilitate de Guvernul Republicii Albania.
Articolul 5

Fondurile necesare reîntregirii stocului rezervă de stat diminuate cu cantitățile prevăzute în anexă se asigură din veniturile proprii ale Activității pentru intervenții operative și reîntregirea stocurilor diminuate, înființată pe lângă Administrația Națională a Rezervelor de Stat și Probleme Speciale, conform Hotărârii Guvernului nr. 598 / 2014 privind înființarea pe lângă Administrația Națională a Rezervelor de Stat și Probleme Speciale și pe lângă fiecare unitate teritorială a unor activități finanțate integral din venituri proprii, cu modificările și completările ulterioare.
Articolul 6

(1) Transportul produselor prevăzute la art. 1 se realizează cu mijloace de transport puse la dispoziție Ministerului Afacerilor Interne și ale Administrației Naționale a Rezervelor de Stat și Probleme Speciale, pe ruta București-Durrës, în condițiile legii.
(2) Cheltuielile de transport pe parcurs intern și internațional (tur și retur) și orice alte cheltuieli ocazionate de îndeplinirea acțiunii prevăzute la art. 1, realizată cu mijloace puse la dispoziție de Administrația Națională a Rezervelor de Stat și Probleme Speciale, se suportă din veniturile proprii ale Activității pentru intervenții operative și reîntregirea stocurilor diminuate, înființată pe lângă Administrația Națională a Rezervelor de Stat și Probleme Speciale, conform Hotărârii Guvernului nr. 598 / 2014 privind înființarea pe lângă Administrația Națională a Rezervelor de Stat și Probleme Speciale și pe lângă fiecare unitate teritorială a unor activități finanțate integral din venituri proprii, cu modificările și completările ulterioare.
(3) Cheltuielile aferente participării la acțiune pentru personalul din cadrul Administrației Naționale a Rezervelor de Stat și Probleme Speciale - aparat propriu se suportă din bugetul de stat al Administrației Naționale a Rezervelor de Stat și Probleme Speciale, potrivit prevederilor legale în vigoare.
Articolul 7

Autoritățile române vor întreprinde demersurile necesare pentru rambursarea procentuală de către Comisia Europeană a cheltuielilor de transport extern efectuat de România cu mijloace puse la dispoziție de Administrația Națională a Rezervelor de Stat și Probleme Speciale, acestea fiind virate în bugetul de venituri proprii al Administrației Naționale a Rezervelor de Stat și Probleme Speciale.
PRIM-MINISTRU
LUDOVIC ORBAN
Contrasemnează: 
Ministrul afacerilor interne,
Marcel Ion Vela
Ministrul afacerilor externe,
Bogdan Lucian Aurescu
Președintele Administrației Naționale a Rezervelor de Stat și Probleme Speciale,
Dorin Sandu Voicu
p. Ministrul finanțelor publice,
Mironel Panțuroiu,
secretar de stat
București, 27 decembrie 2019.
Nr. 991.
ANEXĂ 

LISTAproduselor care se scot cu titlu gratuit din rezervele de stat ca ajutor umanitar pentru Republica Albania
-----