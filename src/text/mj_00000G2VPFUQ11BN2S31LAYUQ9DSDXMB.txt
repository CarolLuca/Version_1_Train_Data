
HOTĂRÂRE nr. 184 din 12 decembrie 2018
referitoare la Comunicarea Comisiei către Parlamentul European și Consiliu - Îmbunătățirea căilor legale către Europa: o parte indispensabilă a unei politici echilibrate și globale privind migrația - COM (2018) 635 final
Publicat în 
			
MONITORUL OFICIAL nr. 1074 din 18 decembrie 2018

În temeiul dispozițiilor art. 67 și art. 148 alin. (2) și (3) din Constituția României, republicată, precum și ale Protocolului nr. 1 privind rolul parlamentelor naționale în Uniunea Europeană, anexa t Tratatului de la Lisabona de modificare a Tratatului privind Uniunea Europeană și a Tratatului de instituire a Comunității Europene, semnat la Lisabona la 13 decembrie 2007, ratificat prin Legea nr. 13 / 2008,
în baza Raportului Comisiei pentru afaceri europene nr. LXII / 550 din 5.12.2018,
Senatul adoptă prezenta hotărâre.
Articolul 1

Senatul României:1. consideră că: a) este necesară o abordare serioasă pentru dezvoltarea căilor legale către Europa a migrației neregulamentare. Având în vedere că economia europeană prosperă, migrația legală controlată este o parte indispensabilă a politicii UE în materie de migrație pentru că UE trebuie să atragă persoane calificate și talentate din întreaga lume pentru a răspunde nevoilor pieței muncii europene;  ... b) este necesară reforma Cărții albastre a UE propusă de Comisie, ceea ce ar îmbunătăți capacitatea UE de a atrage și păstra cetățenii cu înaltă calificare din țările terțe și ar transforma migrația selectivă într-o oportunitate și un beneficiu pentru economie și societate; ...  ... 2. salută intențiile Comisiei Europene în scopul consolidării relațiilor reciproc avantajoase dintre UE și țările terțe, cu accentul pus pe calea umanitară a relocării și pe căile pentru migrația forței de muncă; ... 3. susține:a) că dezvoltarea unor căi organizate și legale pentru persoanele care au nevoie de protecție, în paralel cu crearea unor canale atractive pentru migrația forței de muncă bazată pe nevoi, reprezintă un element indispensabil pentru o politică echilibrată și corespunzătoare în domeniul migrației; ... b) instituirea, pe linie de migrație ilegală, a unei cooperări strânse cu țările terțe partenere care au interese comune și sunt dispuse să negocieze angajamente reciproce cu UE, în special în ceea ce privește cooperarea în materie de readmisie; ...  ... 4. apreciază:a) că prezentul document se referă și la integrare, ca măsură auxiliară în procesul de gestionare a migrației; ... b) seria de inițiative punctuale pe care statele membre ar trebui să le pună în aplicare în perioada următoare, respectiv:(i) noua carte albastră a UE: Consiliul ar trebui să ajungă la un acord cu privire la noul sistem de carte albastră propus de către Comisie deja din 2016 pentru a atrage lucrători cu înaltă calificare în UE și a îmbunătăți competitivitatea economiei UE;(ii) relocarea externă: statele membre trebuie să își intensifice eforturile pentru a-și duce la îndeplinire angajamentul de a reloca 50.000 de persoane care au nevoie de protecție internațională până în octombrie 2019. Pentru a se asigura eforturi coordonate pe deplin pe termen lung ar trebui să se ajungă la un acord privind propunerea Comisiei din 2016 privind un cadru de relocare al Uniunii;(iii) consolidarea cooperării cu țările terțe, inclusiv prin lansarea, până la sfârșitul anului 2018, de proiecte-pilot în domeniul migrației legale cu țări africane importante, care pot contribui la îmbunătățirea cooperării privind gestionarea migrației globale. ...  ... 
Articolul 2

Prezenta hotărâre se publică în Monitorul Oficial al României, Partea I.
Această hotărâre a fost adoptată de Senat în ședința din 12 decembrie 2018, cu respectarea prevederilor art. 76 alin. (2) din Constituția României, republicată.
p. PREȘEDINTELE SENATULUI,
ȘERBAN-CONSTANTIN VALECA
București, 12 decembrie 2018.
Nr. 184.
----