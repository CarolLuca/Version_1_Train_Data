
HOTĂRÂRE nr. 39 din 30 ianuarie 2019
pentru aprobarea listei celor mai reprezentative servicii aferente unui cont de plăți
Publicat în 
			
MONITORUL OFICIAL nr. 93 din 6 februarie 2019

În scopul asigurării aplicării în România a prevederilor Regulamentului delegat (UE) 2018 / 32 al Comisiei din 28 septembrie 2017 de completare a Directivei 2014 / 92 / UE a Parlamentului European și a Consiliului în ceea ce privește standardele tehnice de reglementare referitoare la terminologia standardizată a Uniunii aplicabilă celor mai reprezentative servicii legate de un cont de plăți,
în temeiul art. 108 din Constituția României, republicată, și al art. 5 alin. (3) și (4) din Legea nr. 258 / 2017 privind comparabilitatea comisioanelor aferente conturilor de plăți, schimbarea conturilor de plăți și accesul la conturile de plăți cu servicii de bază,
Guvernul României adoptă prezenta hotărâre.
ARTICOL UNIC

Se aprobă Lista celor mai reprezentative servicii aferente unui cont de plăți, prevăzută în anexa care face parte integrantă din prezenta hotărâre.
PRIM-MINISTRU
VASILICA-VIORICA DĂNCILĂ
Contrasemnează:
Ministrul economiei,
Niculae Bădălău
Președintele Autorității Naționale pentru Protecția Consumatorilor,
Marius Pîrvu
Ministrul afacerilor externe,
Teodor-Viorel Meleșcanu
Ministrul delegat pentru afaceri europene,
George Ciamba
București, 30 ianuarie 2019.
Nr. 39.
ANEXĂ

Lista celor mai reprezentative servicii aferente unui cont de plăți
TermenDefiniție1. Administrarea contuluiFurnizorul contului administrează contul în scopul utilizării de către client.2. Furnizarea unui card de debitFurnizorul contului furnizează un card de plată asociat contului clientului. Suma fiecărei tranzacții efectuate prin card este luată total sau parțial din contul clientului.3. Furnizarea unui card de creditFurnizorul contului furnizează un card de plată conectat la contul de plăți al clientului. Suma totală a tranzacțiilor efectuate prin card într-o perioadă convenită este luată total sau parțial din contul de plăți al clientului la o dată convenită. Un contract de credit între furnizor și client stabilește dacă clientul trebuie să plătească dobândă pentru împrumut.4. Descoperitul de contFurnizorul contului și clientul convin în prealabil că clientul poate împrumuta bani atunci când nu mai există bani pe cont. Acordul stabilește suma maximă care poate fi împrumutată și dacă există taxe și dobânzi care trebuie achitate de client.5. Transfer creditFurnizorul contului transferă bani, în baza unei instrucțiuni date de client, din contul clientului în alt cont.6. Ordine de plată programatăFurnizorul contului efectuează transferuri regulate, în baza unei instrucțiuni date de client, a unei sume fixe de bani din contul clientului în alt cont.7. Debitare directăClientul autorizează o altă persoană (destinatarul) să dea o instrucțiune furnizorului contului să transfere bani din contul clientului către acel destinatar. Furnizorul contului transferă apoi destinatarului banii la o dată sau la date convenite de client și de destinatar. Suma respectivă poate varia.8. Retrageri de numerarClientul retrage numerar din contul clientului.9. Depuneri de numerarDepunere numerar în contul clientului10. Încasare sume din contul deschis la alt prestator de servicii Furnizorul contului încasează bani pentru un client al băncii dintr-un cont deschis la alt prestator de servicii de plată, în baza instrucțiunilor acestuia din urmă.11. Internet banking Furnizorul oferă un serviciu cu ajutorul căruia se accesează informații despre cont, se vizualizează extrasul de cont, se inițiază transferuri, se setează mandate de debitare directă etc. prin intermediul internetului.12. Mobile bankingFurnizorul oferă un serviciu, prin intermediul telefonului personal, cu ajutorul căruia se accesează informații despre cont, se vizualizează extrasul de cont, se inițiază transferuri, se setează mandate de debitare directă etc.13. Înlocuire dispozitiv tokenOferirea de către furnizor a unui alt dispozitiv token în cazul pierderii / distrugerii / furtului dispozitivului token inițial
----