
HOTĂRÂRE nr. 402 din 12 iunie 2019
privind aprobarea normativelor de cheltuieli pentru activitatea de protocol cu caracter deosebit "Observarea exercițiului militar Saber Guardian 2019, de pe teritoriul României, conform prevederilor Documentului de la Viena 2011 privind măsurile de creștere a încrederii și securității spațiului OSCE", organizată de Ministerul Afacerilor Interne prin Administrația Națională a Rezervelor de Stat și Probleme Speciale în perioada 18-21 iunie 2019
Publicat în 
			
MONITORUL OFICIAL nr. 484 din 13 iunie 2019

În temeiul art. 108 din Constituția României, republicată, și al art. 4 alin. (4) din Ordonanța Guvernului nr. 80 / 2001 privind stabilirea unor normative de cheltuieli pentru autoritățile administrației publice și instituțiile publice, aprobată cu modificări prin Legea nr. 247 / 2002, cu modificările și completările ulterioare,
Guvernul României adoptă prezenta hotărâre.
Articolul 1

Se aprobă normativele de cheltuieli pentru activitatea de protocol cu caracter deosebit "Observarea exercițiului militar Saber Guardian 2019, de pe teritoriul României, conform prevederilor Documentului de la Viena 2011 privind măsurile de creștere a încrederii și securității în spațiul OSCE", organizată de Ministerul Afacerilor Interne prin Administrația Națională a Rezervelor de Stat și Probleme Speciale în perioada 18-21 iunie 2019, prevăzute în anexa nr. 1.
Articolul 2

(1) Finanțarea cheltuielilor pentru activitatea de protocol cu caracter deosebit prevăzută la art. 1, în sumă totală de 101.560 lei, se suportă din prevederile bugetare aprobate Ministerului Afacerilor Interne la capitolul 61.01 "Ordine publică și siguranța națională", titlul II "Bunuri și servicii".
(2) Acțiunile prevăzute la nr. crt. 5 și 7 din anexa nr. 2 se organizează la nivelul ordonatorului principal de credite.
(3) Finanțarea cheltuielilor prevăzute la nr. crt. 1, 2, 3, 4 și 6 din anexa nr. 2 se realizează la nivelul Administrației Naționale a Rezervelor de Stat și Probleme Speciale, în limita sumei de 82.310 lei.
Articolul 3

Prin derogare de la prevederile cap. II pct. 2 și pct. 5 lit. B și C din Normele privind organizarea în țară a acțiunilor de protocol și a unor manifestări cu caracter cultural-științific, precum și cheltuielile ce se pot efectua în acest scop de către instituțiile publice, aprobate prin Hotărârea Guvernului nr. 552 / 1991, și ale art. 3 alin. (2) lit. A.a) din Normele referitoare la organizarea și desfășurarea activităților specifice pe linia aplicării prevederilor actelor internaționale la care România este parte cu privire la controlul armamentelor, creșterea încrederii și securității, aprobate prin Hotărârea Guvernului nr. 906 / 1999, cu modificările și completările ulterioare, în scopul organizării și desfășurării vizitelor, se aprobă invitarea în țară a unui număr maxim de 35 de persoane și cazarea persoanelor participante la hoteluri de 4 stele.
Articolul 4

Anexele nr. 1 și 2 fac parte integrantă din prezenta hotărâre.
PRIM-MINISTRU
VASILICA-VIORICA DĂNCILĂ
Contrasemnează:
Ministrul afacerilor interne,
Carmen Daniela Dan
Președintele Administrației Naționale a Rezervelor de Stat și Probleme Speciale,
Dorin Sandu Voicu
Ministrul apărării naționale,
Gabriel-Beniamin Leș
Ministrul afacerilor externe,
Teodor-Viorel Meleșcanu
Ministrul finanțelor publice,
Eugen Orlando Teodorovici
București, 12 iunie 2019.
Nr. 402.
Anexa nr. 1

NORMATIVE DE CHELTUIELIpentru activitatea de protocol cu caracter deosebit "Observarea exercițiului militar Saber Guardian 2019, de pe teritoriul României, conform prevederilor Documentului de la Viena 2011 privind măsurile de creștere a încrederii și securității în spațiul OSCE", organizată de Ministerul Afacerilor Interne prin Administrația Națională a Rezervelor de Stat și Probleme Specialeîn perioada 18-21 iunie 2019
Anexa nr. 2

DEVIZ ESTIMATIV DE CHELTUIELIpentru activitatea de protocol cu caracter deosebit "Observarea exercițiului militar Saber Guardian 2019, de pe teritoriul României, conform prevederilor Documentului de la Viena 2011 privind măsurile de creștere a încrederii și securității în spațiul OSCE", organizată de Ministerul Afacerilor Interne prin Administrația Națională a Rezervelor de Stat și Probleme Specialeîn perioada 18-21 iunie 2019
-----