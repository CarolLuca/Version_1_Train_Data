
ORDIN nr. 218 din 25 iunie 2019
privind stabilirea structurii planului de investiții și a listei documentelor justificative pentru finanțarea investițiilor în cadrul Programului de finanțare a investițiilor pentru modernizarea și dezvoltarea stațiunilor balneare
Publicat în 
			
MONITORUL OFICIAL nr. 539 din 1 iulie 2019

În temeiul prevederilor art. 13 alin. (2) și art. 16 alin. (4) din Ordonanța de urgență a Guvernului nr. 114 / 2018 privind instituirea unor măsuri în domeniul investițiilor publice și a unor măsuri fiscal-bugetare, modificarea și completarea unor acte normative și prorogarea unor termene, cu modificările și completările ulterioare, și ale art. 14 din Hotărârea Guvernului nr. 362 / 2019 privind instituirea schemei de ajutor de minimis aferente programului de finanțare a investițiilor pentru modernizarea și dezvoltarea stațiunilor balneare,
având în vedere prevederile art. 6 alin. (2) din Ordonanța Guvernului nr. 22 / 2007 privind organizarea și funcționarea Comisiei Naționale de Strategie și Prognoză, republicată, cu modificările și completările ulterioare,	
președintele Comisiei Naționale de Strategie și Prognoză emite următorul ordin:
Articolul 1

Se aprobă structura planului de investiții și lista documentelor justificative pentru finanțarea investițiilor în cadrul Programului de finanțare a investițiilor pentru modernizarea și dezvoltarea stațiunilor balneare, prevăzute în anexele nr. 1 și 2. 
Articolul 2

Anexele nr. 1 și 2 fac parte integrantă din prezentul ordin. 
Articolul 3

Prezentul ordin se publică în Monitorul Oficial al României, Partea I, și intră în vigoare la data publicării.
Președintele Comisiei Naționale de Strategie și Prognoză,
Ion Ghizdeanu
București, 25 iunie 2019.
Nr. 218.
Anexa nr. 1

STRUCTURA planului de investiții pentru finanțare în cadrul schemei de ajutor de minimis aferenteProgramului de finanțare a investițiilor pentru modernizarea și dezvoltarea stațiunilor balneare
Solicitant:Codul de identificare fiscală:
Denumire proiect:1. Prezentarea proiectului1.1. Descrierea situației actuale (în ce constă afacerea, locația, cine sunt clienții actuali și potențiali, care este numărul actual de angajați, ultimele date financiare) ... 1.2. Descrierea proiectului pentru care se solicită finanțare: • capacități turistice, de alimentație publică și cazare, capacități de tratament balnear, obiective de sănătate, culturale, sportive și de agrement sau centre de informare turistică care urmează să se construiască, să se extindă sau să se reabiliteze; • activități necesare realizării proiectului (de exemplu: achiziție echipament / amenajare spațiu / asigurare utilități etc.);• locul implementării proiectului și sediul social al solicitantului;• perioada realizării proiectului, data începerii și finalizării. ... 1.3. Schimbări preconizate: număr de locuri de muncă, cifră de afaceri și profitul preconizat în urma implementării proiectului ...  ... 2. Planul de investițiiNr. crt. / categorie eligibilăTipul de cheltuialăDenumireNumăr bucățiValoare unitarăValoare totalăValoare eligibilăDurata de amortizareA. Lucrări de construcții, extindere și reabilitareA1 A2....AnB. Achiziția de echipamente, mobilier și aparatură medicală (active corporale)B1 B2....BnC. Achiziția de mijloace de transport de persoaneC1 C2....CnD. Construcția, extinderea și reabilitarea de centre de informare turisticăD1 D2....DnE. Costuri salarialeE1 E2....EnF. Costuri de formareF1 F2....FnTotal ... 
Anexa nr. 2

LISTAdocumentelor de fundamentare / justificative pe care unitățile administrativ-teritoriale și societățile comercialetrebuie să le atașeze cererii de acord pentru finanțare aferente Programului de finanțare a investițiilorpentru modernizarea și dezvoltarea stațiunilor balneare
1. Autorizația de construire pentru obiectivul de investiție pentru care se solicită finanțarea  ... 
2. Dovada deținerii drepturilor de proprietate asupra obiectivului de investiție pentru care se solicită finanțarea ... 
3. Bugetul proiectului ... 
4. Evaluarea proprie privind îndeplinirea criteriilor de eligibilitate în funcție de importanța economică a investiției ... 
NOTĂ: Societățile comerciale care solicită sprijin în cadrul schemei de ajutor de minimis vor depune și planul de investiții, conform anexei nr. 1 la prezentul ordin.
-----