
REGULAMENT nr. 1 din 16 ianuarie 2020
pentru modificarea și completarea Regulamentului Autorității de Supraveghere Financiară nr. 5 / 2018 privind emitenții de instrumente financiare și operațiuni de piață
Publicat în 
			
MONITORUL OFICIAL nr. 63 din 30 ianuarie 2020

În temeiul prevederilor art. 1 alin. (2), art. 2 alin. (1) lit. a) și d), art. 3 alin. (1) lit. b), art. 6 alin. (1) și (2), precum și ale art. 14 din Ordonanța de urgență a Guvernului nr. 93 / 2012 privind înființarea, organizarea și funcționarea Autorității de Supraveghere Financiară, aprobată cu modificări și completări prin Legea nr. 113 / 2013, cu modificările și completările ulterioare,
în temeiul art. 1, 84, 91, art. 92 alin. (27) și art. 153 din Legea nr. 24 / 2017 privind emitenții de instrumente financiare și operațiuni de piață,
având în vedere Regulamentul delegat (UE) 2018 / 815 al Comisiei din 17 decembrie 2018 de completare a Directivei 2004 / 109 / CE a Parlamentului European și a Consiliului în ceea ce privește standardele tehnice de reglementare privind specificarea unui format de raportare electronic unic,
în urma deliberărilor din ședința Consiliului Autorității de Supraveghere Financiară din data de 15 ianuarie 2020,
Autoritatea de Supraveghere Financiară emite prezentul regulament.
Articolul I

Regulamentul Autorității de Supraveghere Financiară nr. 5 / 2018 privind emitenții de instrumente financiare și operațiuni de piață, publicat în Monitorul Oficial al României, Partea I, nr. 478 din 11 iunie 2018, se modifică și se completează după cum urmează:1. La articolul 116, alineatul (1) se modifică și va avea următorul cuprins:Articolul 116(1) Emitentul sau orice persoană care a solicitat, fără consimțământul acestuia, admiterea valorilor mobiliare la tranzacționare pe o piață reglementată face publice și transmite informațiile reglementate către operatorul de piață și A.S.F., în conformitate cu art. 79 din Legea nr. 24 / 2017, în format electronic, în conformitate cu reglementările aplicabile, și / sau, după caz, pe suport hârtie, cu respectarea în mod corespunzător a Regulamentului delegat (UE) 2018 / 815 al Comisiei din 17 decembrie 2018 de completare a Directivei 2004 / 109 / CE a Parlamentului European și a Consiliului în ceea ce privește standardele tehnice de reglementare privind specificarea unui format de raportare electronic unic. ... 2. Articolul 165 se modifică și va avea următorul cuprins:Articolul 165În situația în care un acționar semnificativ solicită, în condițiile art. 92 alin. (23) din Legea nr. 24 / 2017, convocarea unei adunări generale a acționarilor având pe ordinea de zi alegerea administratorilor, cu aplicarea metodei votului cumulativ, consiliul de administrație este obligat să convoace corespunzător adunarea generală a acționarilor, cu includerea pe ordinea de zi a alegerii membrilor consiliului de administrație pe baza metodei votului cumulativ. Alegerea membrilor consiliului de administrație pe baza acestei metode se face în mod obligatoriu, ca urmare a respectivei cereri a acționarului semnificativ. ... 3. Articolul 166 se modifică și va avea următorul cuprins:Articolul 166În situația în care un acționar semnificativ solicită, în condițiile art. 92 alin. (3) și (5) din Legea nr. 24 / 2017, introducerea unui punct pe ordinea de zi a unei adunări generale a acționarilor referitor la alegerea membrilor consiliului de administrație prin aplicarea metodei votului cumulativ, consiliul de administrație este obligat să introducă respectivul punct pe ordinea de zi, cu respectarea art. 92 alin. (6) din aceeași lege. Alegerea membrilor consiliului de administrație pe baza acestei metode se face în mod obligatoriu, ca urmare a respectivei cereri a acționarului semnificativ. ... 4. La articolul 182, după alineatul (4) se introduce un nou alineat, alineatul (4^1), cu următorul cuprins:(4^1) Acțiunile emise de societate și deținute de persoanele care își exercită dreptul de retragere din societate se blochează în depozitarul central în vederea realizării transferului, potrivit alin. (6) și (7). ... 5. La articolul 182, alineatul (8) se abrogă. ... 
Articolul II

(1) Prezentul regulament se publică în Monitorul Oficial al României, Partea I, și în Buletinul Autorității de Supraveghere Financiară și intră în vigoare la data publicării acestuia în Monitorul Oficial al României.
(2) La data intrării în vigoare a prezentului regulament, Decizia Autorității de Supraveghere Financiară nr. 1.185 / 2018*) se abrogă.*) Decizia Autorității de Supraveghere Financiară nr. 1.185 / 2018 nu a fost publicată în Monitorul Oficial al României, Partea I.
p. Președintele Autorității de Supraveghere Financiară,
Elena-Doina Dascălu

București, 16 ianuarie 2020.
Nr. 1.
----