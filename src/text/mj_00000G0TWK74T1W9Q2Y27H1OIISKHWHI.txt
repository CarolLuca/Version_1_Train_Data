
HOTĂRÂRE nr. 50 din 2 octombrie 2019
referitoare la propunerea de Decizie a Parlamentului European și a Consiliului privind Agenda strategică de inovare a Institutului European de Inovare și Tehnologie (EIT) 2021-2027: stimularea talentului și a capacității de inovare a Europei - COM (2019) 330 final
Publicat în 
			
MONITORUL OFICIAL nr. 816 din 8 octombrie 2019

În temeiul dispozițiilor art. 67 și art. 148 alin. (2) și (3) din Constituția României, republicată, precum și ale Protocolului nr. 2 privind aplicarea principiilor subsidiarității și proporționalității, anexa t Tratatului de la Lisabona de modificare a Tratatului privind Uniunea Europeană și a Tratatului de instituire a Comunității Europene, semnat la Lisabona la 13 decembrie 2007, ratificat prin Legea nr. 13 / 2008,
în baza raportului Comisiei pentru afaceri europene nr. LXII / 278 din 26.09.2019,
Senatul adoptă prezenta hotărâre.
Articolul 1

Senatul României:1. constată că:a) propunerea respectă principiile subsidiarității și proporționalității; ... b) pentru perioada 2021-2027, Orizont Europa va fi programul Uniunii Europene de finanțare a Institutului European de Inovare și Tehnologie pentru următorul CFM, precum și raționamentul de bază, valoarea adăugată, domeniile de intervenție și liniile sale generale de activitate; ... c) noua Agendă strategică de inovare trebuie să fie în conformitate cu Programul-cadru pentru cercetare și inovare aplicabil perioadei de referință și trebuie să garanteze că este în linie cu obiectivele programului Orizont Europa, precum și cu planificarea strategică multianuală, monitorizarea și alte cerințe ale programului respectiv și să stimuleze sinergiile cu alte programe relevante; ... d) temeiul juridic al prezentei propuneri este articolul 173 din TFUE; ...  ... 2. apreciază:a) faptul că Agenda strategică de inovare va sprijini dezvoltarea capacității antreprenoriale și de inovare a instituțiilor europene de învățământ superior din afara comunităților de cunoaștere și inovare, pentru a le permite să fie mai bine integrate în ecosistemele de inovare locale; ... b) faptul că Agenda strategică de inovare identifică industriile culturale și creative ca fiind un domeniu prioritar pentru comunitățile de cunoaștere și inovare, urmând să fie lansată, în 2021, o cerere de propuneri în acest sens; ... c) prin bugetul propus de 3 miliarde EUR, care a fost suplimentat cu 600 de milioane EUR față de actuala Agendă strategică de inovare (2014-2020), Institutul European de Inovare și Tehnologie va finanța activități ale comunităților de cunoaștere și inovare existente și noi și va sprijini capacitatea de inovare a 750 de instituții de învățământ superior; ... d) că Institutul European de Inovare și Tehnologie va pune un accent puternic pe acțiunile transversale (cum ar fi comunicarea, identificarea, codificarea și diseminarea de bune practici, precum și cooperarea internațională); ... e) extinderea și consolidarea dimensiunii regionale a Institutului European de Inovare și Tehnologie prin intermediul Mecanismului regional de inovare va oferi, în special, oportunități pentru statele membre cu performanțe scăzute în materie de inovare și va ameliora accesul acestora la comunitățile de cunoaștere și inovare; ... f) posibilitatea statelor membre de a-și consolida legăturile pentru investirea în proiecte și concentrarea resurselor și competențelor financiare asupra cercetării și inovării de vârf; ... g) faptul că România acordă o atenție deosebită consolidării unei abordări europene privind cercetarea și inovarea cu scopul de a face Europa mai competitivă și unul din liderii mondiali în acest domeniu; ... h) necesitatea continuării eforturilor pentru stimularea educației, cercetării, cunoașterii și inovării, ca elemente fundamentale, atât pentru competitivitatea noastră viitoare, cât și pentru cea europeană. ...  ... 
Articolul 2

Prezenta hotărâre se publică în Monitorul Oficial al României, Partea I.
Această hotărâre a fost adoptată de Senat în ședința din 2 octombrie 2019, cu respectarea prevederilor art. 76 alin. (2) din Constituția României, republicată.
PREȘEDINTELE SENATULUI
TEODOR-VIOREL MELEȘCANU
București, 2 octombrie 2019.
Nr. 50. 
-----