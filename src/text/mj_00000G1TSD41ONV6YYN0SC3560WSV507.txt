
ORDIN nr. 6.466 din 17 decembrie 2018
pentru modificarea reglementării tehnice "Normativ privind proiectarea, execuția și exploatarea sistemelor de alimentare cu apă și canalizare a localităților. Indicativ NP 133-2013", aprobată prin Ordinul viceprim-ministrului, ministrul dezvoltării regionale și administrației publice, nr. 2.901 / 2013
Publicat în 
			
MONITORUL OFICIAL nr. 1113 din 28 decembrie 2018

În conformitate cu prevederile art. 10 din Legea nr. 10 / 1995 privind calitatea în construcții, republicată, cu completările ulterioare, ale art. 5 pct. 31 din Hotărârea Guvernului nr. 51 / 2018 privind organizarea și funcționarea Ministerului Dezvoltării Regionale și Administrației Publice, cu modificările ulterioare, ale art. 2 alin. (3) și (4) din Regulamentul privind tipurile de reglementări tehnice și de cheltuieli aferente activității de reglementare în construcții, urbanism, amenajarea teritoriului și habitat, aprobat prin Hotărârea Guvernului nr. 203 / 2003, cu modificările și completările ulterioare, precum și ale Hotărârii Guvernului nr. 1.016 / 2004 privind măsurile pentru organizarea și realizarea schimbului de informații în domeniul standardelor și reglementărilor tehnice, precum și al regulilor referitoare la serviciile societății informaționale între România și statele membre ale Uniunii Europene, precum și Comisia Europeană, cu modificările și completările ulterioare,
având în vedere Procesul-verbal de avizare nr. 2 / 2018 al Comitetului tehnic de specialitate nr. 7 - Construcții hidrotehnice și hidroedilitare și Procesul-verbal de avizare nr. 1 / 2018 al Comitetului tehnic de coordonare generală,
în temeiul art. 12 alin. (6) din Hotărârea Guvernului nr. 51 / 2018 privind organizarea și funcționarea Ministerului Dezvoltării Regionale și Administrației Publice, cu modificările ulterioare,
viceprim-ministrul, ministrul dezvoltării regionale și administrației publice, emite prezentul ordin.
Articolul I

Punctul 4.2.7.1 din anexa nr. 2 la Reglementarea tehnică "Normativ privind proiectarea, execuția și exploatarea sistemelor de alimentare cu apă și canalizare a localităților. Indicativ NP 133-2013", aprobată prin Ordinul viceprim-ministrului, ministrul dezvoltării regionale și administrației publice, nr. 2.901 / 2013, publicat în Monitorul Oficial al României, Partea I, nr. 660 și 660 bis din 28 octombrie 2013, cu completările ulterioare, se modifică și va avea următorul cuprins:4.2.7.1. Amplasamentul stațiilor de pompareConstrucția stației de pompare se va realiza într-un spațiu special destinat care să se încadreze în planurile urbanistice zonale și generale, luând în considerare disfuncțiunile create mediului, eventuale mirosuri, evacuarea reținerilor pe grătare, zgomot, dar și consecințele unei eventuale avarii în timpul funcționării, după cum urmează:a) în construcție subterană sau supraterană, cu asigurarea unei distanțe minime de 50 m față de clădirile de locuit și cu amenajarea unei zone verzi în amplasamentul stației de pompare ape uzate; ... b) numai în construcție subterană, acolo unde nu este posibilă respectarea distanței minime de 50 m față de clădirile de locuit, de preferat, în afara părții carosabile a drumului adiacent proprietăților riverane; în situația în care stațiile de pompare se vor amplasa în partea carosabilă sau în trotuar, acestea vor avea obligatoriu prevăzute măsuri structurale suplimentare pentru preluarea corespunzătoare a încărcărilor provenite din trafic; ... c) stațiile de pompare a apelor uzate vor fi prevăzute cu dispozitive care să prevină zgomotul, vibrațiile și mirosurile neplăcute, iar utilajele de pompare vor avea capacitatea de a toca sau prelua corpuri, fibre, precum și alte elemente prezente în mod uzual în apa uzată, pentru a compensa eventuala lipsă a grătarelor, acolo unde este cazul. ...  ... 
Articolul II

Prezentul ordin se publică în Monitorul Oficial al României, Partea I.
p. Viceprim-ministru, ministrul dezvoltării regionale și administrației publice,
Adrian Ionuț Gâdea,
secretar de stat 
București, 17 decembrie 2018.
Nr. 6.466.
----