
HOTĂRÂRE nr. 686 din 12 septembrie 2019
privind actualizarea valorii de inventar a imobilului 2911 aflat în domeniul public al statului și în administrarea Ministerului Apărării Naționale, pentru transmiterea unei părți din acesta în domeniul public al municipiului Miercurea-Ciuc și modificarea anexei nr. 4 la Hotărârea Guvernului nr. 1.705 / 2006 pentru aprobarea inventarului centralizat al bunurilor din domeniul public al statului
Publicat în 
			
MONITORUL OFICIAL nr. 757 din 18 septembrie 2019

Având în vedere prevederile art. 2^1 și 2^2 din Ordonanța Guvernului nr. 81 / 2003 privind reevaluarea și amortizarea activelor fixe aflate în patrimoniul instituțiilor publice, aprobată prin Legea nr. 493 / 2003, cu modificările și completările ulterioare,
în temeiul art. 108 din Constituția României, republicată, și al art. 288 alin. (1) și art. 292 alin. (1) din Ordonanța de urgență a Guvernului nr. 57 / 2019 privind Codul administrativ și în conformitate cu prevederile art. 869 din Legea nr. 287 / 2009 privind Codul civil, republicată, cu modificările ulterioare,
Guvernul României adoptă prezenta hotărâre.
Articolul 1

Se aprobă actualizarea valorii de inventar a imobilului 2911 aflat în domeniul public al statului și în administrarea Ministerului Apărării Naționale, înregistrat în inventarul centralizat al bunurilor din domeniul public al statului la poziția cu nr. MFP 104030, ca urmare a reevaluării în condițiile legii, având datele de identificare prevăzute în anexa nr. 1.
Articolul 2

Se aprobă transmiterea unei părți din imobilul 2911, având datele de identificare prevăzute în anexa nr. 2, din domeniul public al statului și din administrarea Ministerului Apărării Naționale în domeniul public al municipiului Miercurea-Ciuc.
Articolul 3

După preluare, partea de imobil transmisă potrivit art. 2 se utilizează pentru realizarea obiectivelor de investiții de interes public local "Amenajare locuri de parcare și căi de acces în zona cartierului Spicului", într-un termen de 3 ani, conform Hotărârii Consiliului Local al Municipiului Miercurea-Ciuc nr. 140 / 2017, modificată și completată prin hotărârile nr. 113 / 2018 și nr. 276 / 2018.
Articolul 4

În cazul în care nu se respectă destinația părții de imobil și termenul prevăzute la art. 3, Ministerul Apărării Naționale va iniția procedurile necesare pentru revenirea bunului în domeniul public al statului și în administrarea sa, în conformitate cu prevederile legale în vigoare.
Articolul 5

Predarea-preluarea părții de imobil transmisă potrivit art. 2 se face pe bază de protocol încheiat între Ministerul Apărării Naționale și municipiul Miercurea-Ciuc, prin structurile de specializate din subordine, în termen de 60 de zile de la data intrării în vigoare a prezentei hotărâri.
Articolul 6

Ministerul Apărării Naționale își va actualiza în mod corespunzător datele din evidența cantitativ-valorică și de cadastru și, împreună cu Ministerul Finanțelor Publice, va opera modificările corespunzătoare în anexa nr. 4 la Hotărârea Guvernului nr. 1.705 / 2006 pentru aprobarea inventarului centralizat al bunurilor din domeniul public al statului, cu modificările și completările ulterioare.
Articolul 7

Anexele nr. 1 și 2 fac parte integrantă din prezenta hotărâre.
PRIM-MINISTRU
VASILICA-VIORICA DĂNCILĂ
Contrasemnează:
p. Ministrul apărării naționale,
Doru-Claudian Frunzulică,
secretar de stat
Viceprim-ministru, ministrul dezvoltării regionale și administrației publice,
Vasile-Daniel Suciu
Ministrul finanțelor publice,
Eugen Orlando Teodorovici
București, 12 septembrie 2019.
Nr. 686.
Anexa nr. 1

DATELE DE IDENTIFICAREale imobilului 2911, aflat în domeniul public al statului și în administrarea Ministerului Apărării Naționale, la care se actualizează valoarea de inventar, conform prevederilor art. 2^1 și 2^2 din Ordonanța Guvernului nr. 81 / 2003 privind reevaluarea și amortizarea activelor fixe aflate în patrimoniul instituțiilor publice, aprobată prin Legea nr. 493 / 2003, cu modificările și completările ulterioare
* Conform prevederilor Ordinului ministrului finanțelor publice nr. 1.718 / 2011 pentru aprobarea Precizărilor privind întocmirea și actualizarea inventarului centralizat al bunurilor din domeniul public al statului, cu modificările și completările ulterioare, instituțiile a căror activitate este organizată în baza unor legi speciale și care au bunuri cu date de identificare clasificate completează anexele la hotărârile Guvernului numai cu acele date care nu sunt clasificate.
Anexa nr. 2

DATELE DE IDENTIFICAREale unei părți din imobilul 2911, care se transmite din domeniul public al statului și din administrareaMinisterului Apărării Naționale în domeniul public al municipiului Miercurea-Ciuc, județul Harghita
-----