
ORDIN nr. 3.860 din 4 aprilie 2019
privind aprobarea Calendarului desfășurării concursului de selecție a cadrelor didactice pentru constituirea corpului național de experți în management educațional, seria a 14-a
Publicat în 
			
MONITORUL OFICIAL nr. 273 din 10 aprilie 2019

În conformitate cu art. 246 alin. (2) din Legea educației naționale nr. 1 / 2011, cu modificările și completările ulterioare,
având în vedere prevederile Ordinului ministrului educației, cercetării, tineretului și sportului nr. 5.549 / 2011 pentru aprobarea Metodologiei privind organizarea și desfășurarea concursului de selecție a cadrelor didactice pentru constituirea corpului național de experți în management educațional, cu modificările și completările ulterioare,
în baza prevederilor art. 12 alin. (3) din Hotărârea Guvernului nr. 26 / 2017 privind organizarea și funcționarea Ministerului Educației Naționale, cu modificările și completările ulterioare,
ministrul educației naționale emite prezentul ordin.
Articolul 1

Se aprobă Calendarul desfășurării concursului de selecție a cadrelor didactice pentru constituirea corpului național de experți în management educațional, seria a 14-a, prevăzut în anexa care face parte integrantă din prezentul ordin.
Articolul 2

Direcția generală învățământ secundar superior și educație permanentă, Direcția generală infrastructură din Ministerul Educației Naționale și inspectoratele școlare duc la îndeplinire prevederile prezentului ordin.
Articolul 3

Prezentul ordin se publică în Monitorul Oficial al României, Partea I. 
Ministrul educației naționale,
Ecaterina Andronescu
București, 4 aprilie 2019.
Nr. 3.860.
ANEXĂ 

CALENDARULdesfășurării concursului de selecție a cadrelor didactice pentru constituirea corpului național de experți în management educațional, seria a 14-a
15 aprilie 2019 Afișarea programului orar al înscrierilor, a numărului de locuri scoase la concurs și a metodologiei de concurs la sediul inspectoratului școlar și pe site-ul propriu15-22 aprilie 2019 Completarea formularului de selecție online, în aplicația informatică23 aprilie 2019 Afișarea listelor cuprinzând candidații admiși în această etapă, în urma introducerii informațiilor în formularul de selecție online23 aprilie-7 mai 2019 Depunerea, la inspectoratul școlar, a portofoliului cu documentele prevăzute la art. 7 din Metodologia privind organizarea și desfășurarea concursului de selecție a cadrelor didactice pentru constituirea corpului național de experți în management educațional, aprobată prin Ordinul ministrului educației, cercetării, tineretului și sportului nr. 5.549 / 2011, cu modificările și completările ulterioare, de către candidații declarați admiși după etapa de selecție online, conform programului afișat8 mai 2019 Inspectoratele școlare transmit la Ministerul Educației Naționale lista candidaților declarați admiși după etapa de selecție online, care la data înscrierii la selecție ocupă o funcție de conducere sau de îndrumare și control din inspectoratul școlar, precum și dosarele acestora.9-16 mai 2019 Evaluarea portofoliilor candidaților de către comisiile de evaluare constituite la nivelul inspectoratului școlar, respectiv la nivelul Ministerului Educației Naționale17 mai 2019 Validarea rezultatelor selecției de către consiliul de administrație al inspectoratului școlarTransmiterea către inspectoratele școlare a rezultatelor selecției făcute de comisia de evaluare constituită la nivelul Ministerului Educației Naționale, în vederea afișării acestora la sediul inspectoratului școlarAfișarea rezultatelor evaluării, în ordinea descrescătoare a punctajelor20-24 mai 2019 Depunerea contestațiilor la inspectoratul școlar, respectiv la Ministerul Educației Naționale20-28 mai 2019 Soluționarea contestațiilor29 mai 2019 Transmiterea de către Ministerul Educației Naționale a rezultatelor contestațiilor la inspectoratul școlar30-31 mai 2019 până la 10 iunie 2019Întocmirea, de către inspectoratele școlare, a listelor cuprinzând candidații promovați și înaintarea acestor liste la Ministerul Educației NaționaleEmiterea ordinului de ministru privind înscrierea cadrelor didactice declarate promovate în Registrul național al experților în management educațional
-----