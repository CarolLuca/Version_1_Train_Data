
HOTĂRÂRE nr. 608 din 21 august 2019
privind aprobarea unor modificări și completări în inventarul bunurilor din domeniul public al statului aflate în administrarea Ministerului Apărării Naționale, situate în județele Suceava, Constanța, Brașov, Vrancea, Vâlcea, Dolj, Ialomița, Alba, Ilfov, Mureș, Harghita, Prahova și municipiul București
Publicat în 
			
MONITORUL OFICIAL nr. 701 din 26 august 2019

În temeiul art. 108 din Constituția României, republicată, al art. 867 alin. (1) din Legea 287 / 2009 privind Codul civil, republicată, cu modificările ulterioare, al art. 288 din Ordonanța de urgență a Guvernului nr. 57 / 2019 privind Codul administrativ și având în vedere prevederile art. 2^1 și 2^2 din Ordonanța Guvernului nr. 81 / 2003 privind reevaluarea și amortizarea activelor fixe aflate în patrimoniul instituțiilor publice, aprobată prin Legea nr. 493 / 2003, cu modificările și completările ulterioare,
Guvernul României adoptă prezenta hotărâre.
Articolul 1

Se aprobă actualizarea valorilor de inventar ale unor bunuri imobile aflate în domeniul public al statului și în administrarea Ministerului Apărării Naționale, având datele de identificare prevăzute în anexa nr. 1, ca urmare a reevaluării acestora în condițiile legii.
Articolul 2

Se aprobă actualizarea valorilor de inventar ale unor bunuri imobile aflate în domeniul public al statului și în administrarea Ministerului Apărării Naționale, având datele de identificare prevăzute în anexa nr. 2, ca urmare a reevaluării acestora în condițiile legii și a constatării unor suprafețe de teren în plus după finalizarea lucrărilor tehnice de cadastru și înscriere în cartea funciară. 
Articolul 3

Se aprobă actualizarea valorilor de inventar ale unor bunuri imobile aflate în domeniul public al statului și în administrarea Ministerului Apărării Naționale, având datele de identificare prevăzute în anexa nr. 3, ca urmare a reevaluării acestora în condițiile legii și a constatării unor suprafețe de teren în minus după finalizarea lucrărilor tehnice de cadastru și înscriere în cartea funciară. 
Articolul 4

Se aprobă actualizarea valorii de inventar a unui bun imobil aflat în domeniul public al statului și în administrarea Ministerului Apărării Naționale, având datele de identificare prevăzute în anexa nr. 4, ca urmare a constatării unei suprafețe de teren în minus după finalizarea lucrărilor tehnice de cadastru și înscriere în cartea funciară. 
Articolul 5

Se aprobă actualizarea valorilor de inventar ale unor bunuri imobile aflate în domeniul public al statului și în administrarea Ministerului Apărării Naționale, având datele de identificare prevăzute în anexa nr. 5, la care se modifică valorile de inventar ca urmare a reevaluării acestora în condițiile legii și a dezmembrării acestora pentru constituirea unor imobile noi în urma reorganizărilor efectuate la nivel funcțional și administrativ în cadrul instituției militare.
Articolul 6

Se aprobă înscrierea în inventarul centralizat a unor bunuri imobile aflate în domeniul public al statului și în administrarea Ministerului Apărării Naționale, având datele de identificare prevăzute în anexa nr. 6, constituite în urma reorganizărilor efectuate la nivel funcțional și administrativ în cadrul instituției militare.
Articolul 7

Se aprobă actualizarea adreselor poștale ale unor bunuri imobile aflate în domeniul public al statului și în administrarea Ministerului Apărării Naționale, având datele de identificare prevăzute în anexa nr. 7, ca urmare a înscrierii acestora în cartea funciară. 
Articolul 8

Ministerul Apărării Naționale își va actualiza în mod corespunzător datele din evidența cantitativ-valorică și, împreună cu Ministerul Finanțelor Publice, va opera modificarea anexei nr. 4 la Hotărârea Guvernului nr. 1.705 / 2006 pentru aprobarea inventarului centralizat al bunurilor din domeniul public al statului, cu modificările și completările ulterioare.
Articolul 9

Anexele nr. 1-7*) fac parte integrantă din prezenta hotărâre.*) Anexele nr. 1-7 nu se publică, fiind clasificate potrivit legii.
PRIM-MINISTRU
VASILICA-VIORICA DĂNCILĂ
Contrasemnează:
Ministrul apărării naționale,
Gabriel-Beniamin Leș
Ministrul finanțelor publice,
Eugen Orlando Teodorovici
București, 21 august 2019.
Nr. 608.
-----