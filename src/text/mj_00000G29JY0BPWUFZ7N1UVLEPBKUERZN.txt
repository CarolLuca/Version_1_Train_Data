
HOTĂRÂRE nr. 221 din 10 aprilie 2019
pentru modificarea și completarea Hotărârii Guvernului nr. 403 / 2017 privind aprobarea Programului de granturi pentru cercetare-dezvoltare și inovare "Grantul pentru tineri cercetători REGELE CAROL I"
Publicat în 
			
MONITORUL OFICIAL nr. 300 din 18 aprilie 2019

În temeiul art. 108 din Constituția României, republicată, 
Guvernul României adoptă prezenta hotărâre.
ARTICOL UNIC

Hotărârea Guvernului nr. 403 / 2017 privind aprobarea Programului de granturi pentru cercetare-dezvoltare și inovare "Grantul pentru tineri cercetători REGELE CAROL I", publicată în Monitorul Oficial al României, Partea l, nr. 441 din 14 iunie 2017, se modifică și se completează după cum urmează:1. La articolul 3, alineatul (1) se modifică și va avea următorul cuprins:Articolul 3(1) Sunt eligibili pentru acordarea Grantului REGELE CAROL I candidații care sunt:a) absolvenți de liceu care au obținut cel puțin o dată, pe perioada studiilor liceale, la olimpiadele internaționale de științe, medalie de aur / premiul I, medalie de argint / premiul II, medalie de bronz / premiul III sau mențiune și care sunt înmatriculați întro instituție de învățământ superior din România începând cu anul universitar 2019-2020; ... b) absolvenți de liceu care au obținut cel puțin o dată, pe perioada studiilor liceale, la olimpiadele naționale de științe, medalie de aur / premiul I, medalie de argint / premiul II, medalie de bronz / premiul III sau mențiune și care sunt înmatriculați întro instituție de învățământ superior din România începând cu anul universitar 2019-2020; ... c) olimpiadele internaționale și naționale de științe, prevăzute la lit. a) și b), se referă la olimpiadele școlare internaționale și naționale organizate în România în domenii științifice și tehnice stabilite conform ordinelor ministrului educației naționale privind organizarea olimpiadelor școlare de: matematică; astronomie; astrofizică; fizică; chimie; biologie; științele pământului, inclusiv geografie; informatică, inclusiv tehnologia informației și informatică în echipe; științe socioumane, inclusiv istorie și psihologie; arhitectură; discipline tehnologice, cu excepția celor pentru învățământul profesional. ...  ... 2. La articolul 3, alineatul (2) se modifică și va avea următorul cuprins:(2) Întocmirea listei candidaților eligibili, cu încadrarea pe fiecare dintre categoriile prevăzute la alin. (1), se realizează de către Ministerul Educației Naționale, se verifică și se validează de către Ministerul Cercetării și Inovării și se face publică de către acesta până cel târziu la data de 20 octombrie a anului în care se înmatriculează candidații eligibili. ... 3. La articolul 3, după alineatul (2) se introduce un nou alineat, alineatul (3), cu următorul cuprins:(3) Prin excepție de la alin. (2) se poate suplimenta lista candidaților eligibili, cu încadrarea pe fiecare dintre categoriile prevăzute la alin. (1), numai pentru olimpiadele naționale și internaționale care se desfășoară după termenul prevăzut la alin. (2). ... 4. La articolul 4 alineatul (1), literele a) și b) se modifică și vor avea următorul cuprins:a) pentru laureații la olimpiade internaționale se acordă suma de 4.000 euro pe an pentru medalia de aur / premiul I, 3.500 euro pe an pentru medalie de argint / premiul II, 3.000 euro pe an pentru medalie de bronz / premiul III, 2.500 euro pentru mențiune; ... b) pentru laureații la olimpiade naționale se acordă suma de 3.000 euro pe an pentru medalie de aur / premiul I, 2.500 euro pe an pentru medalie de argint / premiul II, 2.000 euro pe an pentru medalie de bronz / premiul III, 1.500 euro pentru mențiune. ...  ... 5. La articolul 6, alineatul (2) se modifică și va avea următorul cuprins:(2) Ministerul Cercetării și Inovării va semna, până la data de 10 noiembrie a anului universitar respectiv, câte un contract-cadru multianual cu fiecare dintre instituțiile de învățământ superior acreditate din România la care au fost depuse cereri de către candidați. ... 
PRIM-MINISTRU
VASILICA-VIORICA-DĂNCILĂ
Contrasemnează:
Ministrul cercetării și inovării,
Nicolae Hurduc
Ministrul educației naționale,
Ecaterina Andronescu
p. Ministrul muncii și justiției sociale,
Elena Solomonesc,
secretar de stat
p. Ministrul finanțelor publice,
Daniela Pescaru,
secretar de stat
București, 10 aprilie 2019.
Nr. 221.
----