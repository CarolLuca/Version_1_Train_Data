
ORDIN nr. 539 din 9 aprilie 2019
privind aprobarea detalierii pe județe a numărului total de paturi, pe anul 2019, din unitățile sanitare publice și private pentru care casele de asigurări de sănătate pot încheia contracte de furnizare de servicii medicale spitalicești
Publicat în 
			
MONITORUL OFICIAL nr. 295 din 17 aprilie 2019

– 
Referatul Direcției management și structuri sanitare nr. SP 4.603 din 5.04.2019:
 ... 
– 
prevederile Hotărârii Guvernului nr. 115 / 2017 privind aprobarea Planului național de paturi pentru perioada 2017-2019,
 ... 
în temeiul prevederilor art. 7 alin. (4) din Hotărârea Guvernului nr. 144 / 2010 privind organizarea și funcționarea Ministerului Sănătății, cu modificările și completările ulterioare,
ministrul sănătății emite următorul ordin:
Articolul 1

(1) Se aprobă detalierea pe județe a numărului total de paturi, pe anul 2019, din unitățile sanitare publice și private pentru care casele de asigurări de sănătate pot încheia contracte de furnizare de servicii medicale spitalicești în regim de spitalizare continuă, conform anexei nr. 1.
(2) Numărul de paturi prevăzut la alin. (1) se referă la numărul de paturi pentru care se asigură finanțarea din fonduri publice, fără a îngrădi posibilitatea funcționării structurilor spitalicești cu un număr mai mare de paturi, care să fie finanțate din alte surse.
Articolul 2

(1) În numărul de paturi pe județ se includ paturile din unitățile sanitare publice cu paturi din rețeaua Ministerului Sănătății, din unitățile sanitare cu paturi aflate în subordinea ministerelor și instituțiilor cu rețea sanitară proprie, inclusiv cele al căror management a fost transferat autorităților administrației publice locale, din subordinea Academiei Române, precum și din Institutul Național de Expertiză Medicală și Recuperare a Capacității de Muncă și paturile din unitățile sanitare private, care oferă servicii medicale de spitalizare continuă.
(2) În numărul de paturi prevăzut la alin. (1) se includ și paturile din sanatorii și preventorii.
(3) În numărul de paturi prevăzut la alin. (1) nu se includ paturile aprobate pentru pacienții care se află în executarea unei măsuri educative ori de siguranță privative de libertate și nici paturile din penitenciarele-spital care se contractează de casele de asigurări de sănătate, separat, fără a face parte din Planul național de paturi.
Articolul 3

Structurile implicate din cadrul Ministerului Sănătății, direcțiile de sănătate publică, casele de asigurări de sănătate județene, respectiv a municipiului București, Casa Asigurărilor de Sănătate a Apărării, Ordinii Publice, Siguranței Naționale și Autorității Judecătorești, Casa Națională de Asigurări de Sănătate, Casa Națională de Pensii Publice, precum și unitățile sanitare cu paturi publice și private vor duce la îndeplinire prevederile prezentului ordin.
Articolul 4

(1) În județele / municipiul București în care funcționează unități sanitare cu paturi aflate în subordinea ministerelor și instituțiilor cu rețea sanitară proprie și în subordinea Academiei Române, casele de asigurări de sănătate județene și a municipiului București împreună cu Casa Asigurărilor de Sănătate a Apărării, Ordinii Publice, Siguranței Naționale și Autorității Judecătorești și Casa Națională de Pensii Publice vor stabili numărul de paturi pentru care se asigură finanțarea din fonduri publice, cu încadrarea în numărul de paturi aprobat la nivelul județelor / municipiului București.
(2) Județele în care funcționează unități sanitare cu paturi aflate în subordinea altor ministere și instituții cu rețea sanitară proprie și în subordinea Academiei Române sunt prevăzute în anexa nr. 2.
Articolul 5

Anexele nr. 1 și 2 fac parte integrantă din prezentul ordin.
Articolul 6

Prezentul ordin se publică în Monitorul Oficial al României, Partea I.
Ministrul sănătății,
Sorina Pintea
București, 9 aprilie 2019.
Nr. 539.
Anexa nr. 1 

DETALIEREA PE JUDEȚEa numărului total de paturi, pe anul 2019, din unitățile sanitare publice și private pentru carecasele de asigurări de sănătate pot încheia contracte de furnizare de servicii medicale spitalicești în regim de spitalizare continuă
Anexa nr. 2

JUDEȚEîn care funcționează unități sanitare cu paturi aflate în subordinea ministerelor șiinstituțiilor cu rețea sanitară proprie și în subordinea Academiei Române
-----