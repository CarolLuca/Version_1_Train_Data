
ORDIN nr. 173 din 7 august 2019
pentru modificarea și completarea Regulamentului privind racordarea la sistemul de distribuție a gazelor naturale, aprobat prin Ordinul președintelui Autorității Naționale de Reglementare în Domeniul Energiei nr. 32 / 2017
Publicat în 
			
MONITORUL OFICIAL nr. 663 din 9 august 2019

Având în vedere prevederile art. 138 alin. (1) lit. d^1) și ale art. 148 alin. (1) din Legea energiei electrice și a gazelor naturale nr. 123 / 2012, cu modificările și completările ulterioare, 
în temeiul dispozițiilor art. 5 alin. (1) lit. c) și art. 10 alin. (1) lit. j) din Ordonanța de urgență a Guvernului nr. 33 / 2007 privind organizarea și funcționarea Autorității Naționale de Reglementare în Domeniul Energiei, aprobată cu modificări și completări prin Legea nr. 160 / 2012, cu modificările și completările ulterioare,
președintele Autorității Naționale de Reglementare în Domeniul Energiei emite prezentul ordin.
Articolul I

Regulamentul privind racordarea la sistemul de distribuție a gazelor naturale, aprobat prin Ordinul președintelui Autorității Naționale de Reglementare în Domeniul Energiei nr. 32 / 2017, publicat în Monitorul Oficial al României, Partea I, nr. 344 din 10 mai 2017, cu modificările și completările ulterioare, se modifică și se completează după cum urmează:1. La articolul 19, după alineatul (4) se introduce un nou alineat, alineatul (4^1), cu următorul cuprins:(4^1) Pentru activitățile prevăzute la alin. (2) și (3), OSD are obligația să notifice în scris solicitantul, în termen de 5 zile lucrătoare de la data primirii cererii de racordare, cu privire la posibilitatea de a alege orice operator economic autorizat ANRE pentru proiectarea și / sau execuția sistemelor de distribuție a gazelor naturale, respectiv orice verificator de proiecte atestat ANRE pentru sistemele de distribuție a gazelor naturale din lista prevăzută pe pagina de internet a ANRE - www.anre.ro sau de pe pagina de internet a OSD. ... 2. La articolul 28 alineatul (2), litera c) se modifică și va avea următorul cuprins:c) alte informații privind procesul de racordare la SD, inclusiv posibilitatea solicitantului de a alege orice operator economic autorizat ANRE pentru proiectarea și / sau execuția sistemelor de distribuție a gazelor naturale, respectiv orice verificator de proiecte atestat ANRE pentru sistemele de distribuție a gazelor naturale din lista prevăzută pe pagina de internet a ANRE - www.anre.ro sau de pe pagina de internet a OSD. ...  ... 3. După articolul 43^1 se introduce un nou articol, articolul 43^2, cu următorul cuprins:Articolul 43^2 Pentru asigurarea mediului concurențial normal și tratarea nediscriminatorie a operatorilor economici autorizați ANRE, operatorului economic, titular al licenței de operare a sistemului de distribuție a gazelor naturale, îi este interzis să presteze activități de proiectare și de execuție a instalațiilor de utilizare a gazelor naturale aferente solicitanților / clienților finali în zona concesionată de acesta pentru serviciul de utilitate publică de distribuție a gazelor naturale, excepție făcând activitățile aferente:a) sistării alimentării cu gaze naturale a instalațiilor de utilizare, în situația în care există pericol de explozie și este afectată siguranța în exploatare; ... b) montării și / sau demontării sistemelor / echipamentelor de măsurare a gazelor naturale. ...  ... 
Articolul II

Prevederile art. 43^2 din Regulamentul privind racordarea la sistemul de distribuție a gazelor naturale, aprobat prin Ordinul președintelui Autorității Naționale de Reglementare în Domeniul Energiei nr. 32 / 2017, cu modificările și completările ulterioare, astfel cum acestea au fost introduse prin prezentul ordin, intră în vigoare la data de 1 octombrie 2019. 
Articolul III

Operatorii de distribuție a gazelor naturale, operatorii economici autorizați și verificatorii de proiecte atestați de Autoritatea Națională de Reglementare în Domeniul Energiei duc la îndeplinire dispozițiile prezentului ordin, iar entitățile organizatorice din cadrul Autorității Naționale de Reglementare în Domeniul Energiei urmăresc respectarea acestora.
Articolul IV

Prezentul ordin se publică în Monitorul Oficial al României, Partea I.
Președintele Autorității Naționale de Reglementare în Domeniul Energiei,
Dumitru Chiriță
București, 7 august 2019.
Nr. 173.
-----