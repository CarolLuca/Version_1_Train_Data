
ORDIN nr. 341 din 10 iunie 2019
privind aprobarea Planului sectorial pentru cercetare-dezvoltare din domeniul agricol și de dezvoltare rurală al Ministerului Agriculturii și Dezvoltării Rurale, pe anii 2019-2022, "Agricultură și Dezvoltare Rurală - ADER 2022"
Publicat în 
			
MONITORUL OFICIAL nr. 479 din 12 iunie 2019

Având în vedere Referatul de aprobare nr. 262.588 din 4.06.2019 privind aprobarea Planului sectorial pentru cercetare-dezvoltare din domeniul agricol și de dezvoltare rurală al Ministerului Agriculturii și Dezvoltării Rurale, pe anii 2019-2022, "Agricultură și Dezvoltare Rurală - ADER 2022", elaborat de către Direcția generală politici agricole,
– 
art. 46 din Ordonanța Guvernului nr. 57 / 2002 privind cercetarea științifică și dezvoltarea tehnologică, aprobată cu modificări și completări prin Legea nr. 324 / 2003, cu modificările și completările ulterioare;
 ... 
– 
art. 27 lit. e) din Legea nr. 45 / 2009 privind organizarea și funcționarea Academiei de Științe Agricole și Silvice "Gheorghe Ionescu-Șișești" și a sistemului de cercetare-dezvoltare din domeniile agriculturii, silviculturii și industriei alimentare, cu modificările și completările ulterioare;
 ... 
– 
Hotărârii Guvernului nr. 1.266 / 2004 pentru aprobarea Normelor metodologice privind contractarea, finanțarea, monitorizarea și evaluarea proiectelor din planurile sectoriale de cercetare-dezvoltare, cu modificările ulterioare;
 ... 
– 
avizul Ministerului Cercetării și Inovării transmis prin Adresa nr. 1.986 din 22.05.2019;
 ... 
– 
avizul Academiei de Științe Agricole și Silvice "Gheorghe Ionescu-Șișești" transmis prin Adresa nr. 2.301 din 13.05.2019,
 ... 
în temeiul prevederilor art. 9 alin. (5) din Hotărârea Guvernului nr. 30 / 2017 privind organizarea și funcționarea Ministerului Agriculturii și Dezvoltării Rurale, precum și pentru modificarea art. 6 alin. (6) din Hotărârea Guvernului nr. 1.186 / 2014 privind organizarea și funcționarea Autorității pentru Administrarea Sistemului Național Antigrindină și de Creștere a Precipitațiilor, cu modificările și completările ulterioare, 
ministrul agriculturii și dezvoltării rurale emite prezentul ordin.
Articolul 1

(1) Se aprobă Planul sectorial pentru cercetare-dezvoltare din domeniul agricol și de dezvoltare rurală al Ministerului Agriculturii și Dezvoltării Rurale, pe anii 2019-2022, "Agricultură și Dezvoltare Rurală - ADER 2022", denumit în continuare Planul sectorial - ADER 2022, prevăzut în anexa nr. 1, proiectele componente ale acestuia, prevăzute în anexa nr. 2, precum și bugetul total estimat în sumă de 133.000.000 lei, din care pentru anul 2019 se aprobă suma de 20.000.000 lei.
(2) Instrucțiunile și procedurile care trebuie respectate la competiția pentru accesarea fondurilor publice alocate proiectelor de cercetare din Planul sectorial - ADER 2022 respectă prevederile Hotărârii Guvernului nr. 1.266 / 2004 pentru aprobarea Normelor metodologice privind contractarea, finanțarea, monitorizarea și evaluarea proiectelor din planurile sectoriale de cercetare-dezvoltare, cu modificările ulterioare.
Articolul 2

(1) Structura de conducere a Planului sectorial - ADER 2022 este alcătuită din directorul planului sectorial, monitori tehnici și monitori economici, precum și membri supleanți.
(2) Funcția de director al Planului sectorial - ADER 2022 este îndeplinită de către conducătorul structurii de cercetare-inovare. 
(3) Monitorii și membrii supleanți sunt nominalizați de conducătorii structurilor de specialitate din cadrul Ministerului Agriculturii și Dezvoltării Rurale, denumit în continuare MADR, ai structurilor aflate în subordinea MADR, precum și ai Academiei de Științe Agricole și Silvice "Gheorghe Ionescu-Șișești", cu atribuții în evaluarea și monitorizarea de specialitate a proiectelor de cercetare.
(4) Structurile de specialitate prevăzute la alin. (3) vor duce la îndeplinire prevederile prezentului ordin.
Articolul 3

Anexele nr. 1 și 2*) fac parte integrantă din prezentul ordin.*) Anexele nr. 1 și 2 se publică în Monitorul Oficial al României, Partea I, nr. 479 bis, care se poate achiziționa de la Centrul pentru relații cu publicul al Regiei Autonome "Monitorul Oficial", București, șos. Panduri nr. 1.
Articolul 4

Prezentul ordin se publică în Monitorul Oficial al României, Partea I.
Ministrul agriculturii și dezvoltării rurale,
Petre Daea
București, 10 iunie 2019.
Nr. 341.
Anexa nr. 1

PLAN SECTORIALpentru cercetare-dezvoltare din domeniul agricol și de dezvoltare rurală alMinisterului Agriculturii și Dezvoltării Rurale, pe anii 2019-2022, "Agricultură și DezvoltareRurală - ADER 2022"
Anexa nr. 2

ANEXA privind Proiecte componente ale Planului sectorial pentru cercetare - dezvoltare al MinisteruluiAgriculturii și Dezvoltării Rurale, pe anii 2019-2022, Agricultură și Dezvoltare Rurală- ADER 2022