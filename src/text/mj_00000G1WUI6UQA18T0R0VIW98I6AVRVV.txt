
ORDIN nr. 237 din 20 decembrie 2019
privind aplicarea pentru anul 2019 a prevederilor art. 21 alin. (2) lit. i), art. 27 lit. l) și ale tabelului 7 din anexa nr. 3 la Regulamentul de calificare a producției de energie electrică în cogenerare de înaltă eficiență și de verificare și monitorizare a consumului de combustibil și a producțiilor de energie electrică și energie termică utilă, în cogenerare de înaltă eficiență, aprobat prin Ordinul președintelui Autorității Naționale de Reglementare în Domeniul Energiei nr. 114 / 2013
Publicat în 
			
MONITORUL OFICIAL nr. 2 din 6 ianuarie 2020

Având în vedere prevederile art. 72 din Legea energiei electrice și a gazelor naturale nr. 123 / 2012, cu modificările și completările ulterioare, prevederile art. 6 lit. b) și i), ale art. 10 alin. (5^1) și ale art. 25 alin. (3) din Hotărârea Guvernului nr. 1.215 / 2009 privind stabilirea criteriilor și a condițiilor necesare implementării schemei de sprijin pentru promovarea cogenerării de înaltă eficiență pe baza cererii de energie termică utilă, cu modificările și completările ulterioare, prevederile art. 8 alin. (2) din Regulamentul privind stabilirea modului de colectare a contribuției pentru cogenerarea de înaltă eficiență și de plată a bonusului pentru energia electrică produsă în cogenerare de înaltă eficiență, aprobat prin Ordinul președintelui Autorității Naționale de Reglementare în Domeniul Energiei nr. 116 / 2013, cu modificările și completările ulterioare, precum și prevederile art. 6 din Ordinul președintelui Autorității Naționale de Reglementare în Domeniul Energiei nr. 211 / 2019 privind aprobarea valorilor bonusurilor de referință pentru energia electrică produsă în cogenerare de înaltă eficiență și ale prețurilor de referință pentru energia termică produsă în cogenerare, aplicabile în anul 2020,
în temeiul dispozițiilor art. 5 alin. (1) lit. c) și art. 9 alin. (1) lit. x) din Ordonanța de urgență a Guvernului nr. 33 / 2007 privind organizarea și funcționarea Autorității Naționale de Reglementare în Domeniul Energiei, aprobată cu modificări și completări prin Legea nr. 160 / 2012, cu modificările și completările ulterioare,
președintele Autorității Naționale de Reglementare în Domeniul Energiei emite următorul ordin:
Articolul 1

Pentru anul 2019, prevederile art. 21 alin. (2) lit. i), art. 27 lit. l) și ale tabelului 7 din anexa nr. 3 la Regulamentul de calificare a producției de energie electrică în cogenerare de înaltă eficiență și de verificare și monitorizare a consumului de combustibil și a producțiilor de energie electrică și energie termică utilă, în cogenerare de înaltă eficiență, aprobat prin Ordinul președintelui Autorității Naționale de Reglementare în Domeniul Energiei nr. 114 / 2013, publicat în Monitorul Oficial al României, Partea I, nr. 820 și 820 bis din 21 decembrie 2013, cu modificările și completările ulterioare, se aplică astfel:a) documentația de calificare prevăzută la art. 21 alin. (2), pentru anul 2019, va cuprinde la lit. i) energia electrică ce beneficiază de schema de sprijin repartizată pentru fiecare dintre perioadele: 1 ianuarie-30 iunie, 1 iulie-28 noiembrie, 29 noiembrie-31 decembrie, pentru fiecare configurație, prezentate conform tabelului prevăzut în anexa care face parte integrantă din prezentul ordin; ... b) decizia anuală de calificare prevăzută la art. 27, pentru anul 2019, va conține la lit. l) energia electrică ce beneficiază de schema de sprijin pentru perioada 1 ianuarie-30 iunie-E^SS_prd.I, energia electrică ce beneficiază de schema de sprijin pentru perioada 1 iulie-28 noiembrie-E^SS_prd.II și, respectiv, energia electrică ce beneficiază de schema de sprijin pentru perioada 29 noiembrie-31 decembrie-E^SS_prd.III, pentru fiecare configurație, după caz; ... c) pentru anul 2019, tabelul 7 din anexa nr. 3 va avea cuprinsul prevăzut în anexa care face parte integrantă din prezentul ordin. ... 
Articolul 2

(1) Producătorii de energie electrică și termică în cogenerare care au accesat schema de sprijin și Compania Națională de Transport al Energiei Electrice "Transelectrica" - S.A. duc la îndeplinire prevederile prezentului ordin.
(2) Entitățile organizatorice din cadrul Autorității Naționale de Reglementare în Domeniul Energiei urmăresc respectarea prevederilor prezentului ordin.
Articolul 3

Prezentul ordin se publică în Monitorul Oficial al României, Partea I.
Președintele Autorității Naționale de Reglementare în Domeniul Energiei, 
Dumitru Chiriță
București, 20 decembrie 2019.
Nr. 237.
ANEXĂ*)

*) Anexa este reprodusă în facsimil.
Tabelul 7. Energia electrică ce beneficiază de schema de sprijin
----