
DECIZIE nr. 155 din 29 ianuarie 2019
pentru modificarea Deciziei Consiliului Național al Audiovizualului nr. 72 / 2012 privind condițiile de eliberare și modificare a avizului de retransmisie
Publicat în 
			
MONITORUL OFICIAL nr. 75 din 30 ianuarie 2019

Având în vedere dubla calitate a Consiliului Național al Audiovizualului, de garant al interesului public și de unică autoritate de reglementare în domeniul serviciilor de programe media audiovizuale,
în temeiul art. 17 din Legea audiovizualului nr. 504 / 2002, cu modificările și completările ulterioare,
Consiliul Național al Audiovizualului adoptă următoarea decizie:
Articolul I

Decizia Consiliului Național al Audiovizualului nr. 72 / 2012 privind condițiile de eliberare și modificare a avizului de retransmisie, publicată în Monitorul Oficial al României, Partea I, nr. 118 din 16 februarie 2012, cu modificările și completările ulterioare, se modifică și se completează după cum urmează: 1. La articolul 2 alineatul (2), litera b) se modifică și va avea următorul cuprins: b) certificatul-tip, în copie, prin care ANCOM atestă că solicitantul furnizează rețele sau servicii de comunicații electronice, în condițiile Deciziei ANCOM privind regimul de autorizare generală pentru furnizarea rețelelor și a serviciilor de comunicații electronice; ...  ... 2. La articolul 2 alineatul (2), litera d) se modifică și va avea următorul cuprins: d) declarația distribuitorului, semnată de reprezentantul legal al acestuia, în original, privind deținerea drepturilor legale de retransmisie a programelor înscrise în anexa nr. 2, cu specificarea numărului de programe pentru care dețin drepturile de retransmisie în sistem analogic și / sau digital; ...  ... 3. La articolul 2, alineatul (5) se modifică și va avea următorul cuprins: (5) Copiile de pe documentele prevăzute la alin. (2) și (3) vor fi certificate prin semnătura reprezentantului legal. Se exceptează documentele prevăzute la alin. (2) lit. d); ... 4. La articolul 3, după alineatul (2) se introduce un nou alineat, alineatul (3), cu următorul cuprins: (3) La solicitarea CNA, distribuitorul de programe retransmise are obligația să prezinte acceptul / acordul sau contractul care atestă dreptul de retransmisie, cu păstrarea confidențialității datelor înscrise. ... 5. La articolul 5 alineatul (2), litera c) se modifică și va avea următorul cuprins: c) declarația distribuitorului, semnată de reprezentantul legal al acestuia, în original, privind deținerea drepturilor legale de retransmisie a programelor înscrise în anexa nr. 2, cu specificarea numărului de programe pentru care dețin drepturile de retransmisie în sistem analogic și / sau digital, numai pentru serviciile de programe care fac obiectul modificării. ...  ... 6. La articolul 10, după alineatul (3) se introduce un nou alineat, alineatul (4), cu următorul cuprins: (4) Cu cel puțin 3 luni înainte de data menționată în art. 11 alin. (1), radiodifuzorii care doresc ieșirea din lista must carry vor notifica intenția lor către CNA, care o va publica pe pagina sa de internet, în atenția tuturor distribuitorilor de programe. ... 7. La articolul 13^1, alineatul (3) se modifică și va avea următorul cuprins: (3) În cel mult 30 de zile de la termenul prevăzut la alin. (2), distribuitorii de servicii de programe au obligația să introducă în oferta regională / locală serviciile de programe care îndeplinesc condițiile regimului must carry. ... 8. La articolul 13^1, alineatul (4) se modifică și va avea următorul cuprins: (4) În termenul prevăzut la art. 5, distribuitorii de servicii trebuie să solicite CNA modificarea avizului de retransmisie. În situația în care în oferta regională / locală nu sunt retransmise cel puțin două programe regionale / locale, dosarul de modificare a avizului de retransmisie va conține și o declarație pe propria răspundere în care vor fi menționate solicitările primite și motivele pentru care distribuitorul nu le-a dat curs. ... 9. Articolul 15 se modifică și va avea următorul cuprins: Articolul 15În cazul în care, în cursul anului, un radiodifuzor nu mai îndeplinește condițiile legale la regimul must carry pentru un anumit serviciu de programe, CNA va aduce la cunoștința publică acest fapt pe pagina sa de internet. ... 10. Articolul 17 se abrogă.  ... 11. Anexele nr. 2 și 3 se modifică și se înlocuiesc cu anexele nr. 1 și 2, care fac parte integrantă din prezenta decizie. ... 
Articolul II

Prezenta decizie se publică în Monitorul Oficial al României, Partea I, și intră în vigoare la 30 de zile de la data publicării. 
Vicepreședintele interimar al Consiliului Național al Audiovizualului,
Maria Monica Gubernat

București, 29 ianuarie 2019.
Nr. 155.
Anexa nr. 1

(Anexa nr. 2 la Decizia nr. 72 / 2012)
Anexa nr. 2

(Anexa nr. 3 la Decizia nr. 72 / 2012)
----