
HOTĂRÂRE nr. 612 din 21 august 2019
pentru suplimentarea pe anul 2019 a sumei aprobate prin Hotărârea Guvernului nr. 565 / 2017 privind declanșarea procedurilor de expropriere a imobilelor proprietate privată situate pe amplasamentul suplimentar care fac parte din coridorul de expropriere al lucrării de utilitate publică de interes național "Autostrada Sebeș-Turda" - lot 1 secțiunea B, km 14+000-km 17+000, precum și pentru modificarea anexei nr. 2 la Hotărârea Guvernului nr. 565 / 2017
Publicat în 
			
MONITORUL OFICIAL nr. 701 din 26 august 2019

În temeiul art. 108 din Constituția României, republicată, al art. 9 alin. (8) și al art. 11 alin. (7) din Legea nr. 255 / 2010 privind exproprierea pentru cauză de utilitate publică, necesară realizării unor obiective de interes național, județean și local, cu modificările și completările ulterioare,
Guvernul României adoptă prezenta hotărâre.
Articolul I

Se aprobă suplimentarea pe anul 2019 a sumei prevăzute ca justă despăgubire aprobate prin Hotărârea Guvernului nr. 565 / 2017 privind declanșarea procedurilor de expropriere a imobilelor proprietate privată situate pe amplasamentul suplimentar care fac parte din coridorul de expropriere al lucrării de utilitate publică de interes național "Autostrada Sebeș-Turda" - lot 1 secțiunea B, km 14+000- km 17+000, cu suma totală de 151,23 mii lei, care se alocă de la bugetul de stat, prin bugetul Ministerului Transporturilor, în conformitate cu Legea bugetului de stat pe anul 2019 nr. 50 / 2019, la capitolul 84.01 "Transporturi", titlul 58 "Proiecte finanțate din fonduri externe nerambursabile aferente cadrului financiar 2014-2020 (POIM)", articolul 58.01 "Programe din Fondul European de Dezvoltare Regională" - FEDR.
Articolul II

Anexa nr. 2 la Hotărârea Guvernului nr. 565 / 2017 privind declanșarea procedurilor de expropriere a imobilelor proprietate privată situate pe amplasamentul suplimentar care fac parte din coridorul de expropriere al lucrării de utilitate publică de interes național "Autostrada Sebeș-Turda" - lot 1 secțiunea B, km 14+000-km 17+000, publicată în Monitorul Oficial al României, Partea I, nr. 661 din 10 august 2017, se modifică după cum urmează:1. Numărul curent 13 se modifică în sensul actualizării elementelor de identificare și a sumei individuale aferente despăgubirilor, în conformitate cu anexa la prezenta hotărâre. ... 
Articolul III

(1) Suma aprobată potrivit art. I se utilizează în scopul acordării justei despăgubiri pentru imobilul prevăzut la art. II pct. 1, în conformitate cu anexa la prezenta hotărâre.
(2) Suma prevăzută la art. I se virează de către Ministerul Transporturilor, în termen de 30 de zile de la data solicitării acesteia, într-un cont bancar deschis pe numele Companiei Naționale de Administrare a Infrastructurii Rutiere - S.A. la dispoziția proprietarilor imobilului, pentru lucrarea de utilitate publică, în vederea efectuării plății despăgubirilor în cadrul procedurilor de expropriere, în condițiile legii.
Articolul IV

Ministerul Transporturilor, prin Compania Națională de Administrare a Infrastructurii Rutiere - S.A., răspunde de modul de utilizare, în conformitate cu prevederile legale, a sumei alocate potrivit prevederilor prezentei hotărâri, precum și de corectitudinea datelor înscrise în documentele care au stat la baza stabilirii acesteia.
PRIM-MINISTRU
VASILICA-VIORICA DĂNCILĂ
Contrasemnează:
Ministrul transporturilor,
Alexandru-Răzvan Cuc
Ministrul finanțelor publice,
Eugen Orlando Teodorovici
București, 21 august 2019.
Nr. 612.
ANEXĂ

LISTAcuprinzând imobilele proprietate privată situate pe amplasamentul suplimentar care fac parte din coridorul de expropriereal lucrării de utilitate publică de interes național "Autostrada Sebeș-Turda" - lot 1 secțiunea B, km 14+000-km 17+000 pe raza localităților Alba Iulia și Sântimbru din județul Alba, proprietarii sau deținătorii acestora, precum și sumeleindividuale aferente despăgubirilor
-----