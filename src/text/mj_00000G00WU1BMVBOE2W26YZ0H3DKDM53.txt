
ORDIN nr. 1.642 din 3 mai 2019
privind modificarea anexei la Ordinul viceprim-ministrului, ministrul dezvoltării regionale și administrației publice, nr. 3.485 / 2013 pentru aprobarea modelelor legitimației de control, insignei și ștampilei destinate utilizării de către personalul cu atribuții de control și inspecție în amenajarea teritoriului și urbanism, autorizarea executării lucrărilor de construcții și supravegherea pieței produselor pentru construcții, precum și cu privire la aplicarea unitară a prevederilor legale în domeniul calității în construcții
Publicat în 
			
MONITORUL OFICIAL nr. 397 din 21 mai 2019

Având în vedere dispozițiile art. 1 din Ordonanța Guvernului nr. 63 / 2001 privind înființarea Inspectoratului de Stat în Construcții - I.S.C., aprobată cu modificări prin Legea nr. 707 / 2001, cu modificările și completările ulterioare, 
în conformitate cu prevederile Legii nr. 50 / 1991 privind autorizarea executării lucrărilor de construcții, republicată, cu modificările și completările ulterioare, ale Legii nr. 10 / 1995 privind calitatea în construcții, republicată, cu modificările și completările ulterioare, ale Legii nr. 350 / 2001 privind amenajarea teritoriului și urbanismul, cu modificările și completările ulterioare, ale Regulamentului (CE) nr. 765 / 2008 al Parlamentului European și al Consiliului din 9 iulie 2008 de stabilire a cerințelor de acreditare și de supraveghere a pieței în ceea ce privește comercializarea produselor și de abrogare a Regulamentului (CEE) nr. 339 / 93, ale Regulamentului (UE) nr. 305 / 2011 al Parlamentului European și al Consiliului din 9 martie 2011 de stabilire a unor condiții armonizate pentru comercializarea produselor pentru construcții și de abrogare a Directivei 89 / 106 / CEE a Consiliului, ale Hotărârii Guvernului nr. 668 / 2017 privind stabilirea condițiilor pentru comercializarea produselor pentru construcții, ale Hotărârii Guvernului nr. 766 / 1997 pentru aprobarea unor regulamente privind calitatea în construcții, cu modificările și completările ulterioare, ale Hotărârii Guvernului nr. 306 / 2011 privind unele măsuri de supraveghere a pieței produselor reglementate de legislația Uniunii Europene care armonizează condițiile de comercializare a acestora, ale Ordonanței Guvernului nr. 2 / 2001 privind regimul juridic al contravențiilor, aprobată cu modificări și completări prin Legea nr. 180 / 2002, cu modificările și completările ulterioare, și ale Ordinului ministrului dezvoltării regionale și locuinței nr. 839 / 2009 pentru aprobarea Normelor metodologice de aplicare a Legii nr. 50 / 1991 privind autorizarea executării lucrărilor de construcții, cu modificările și completările ulterioare, 
potrivit dispozițiilor art. 6 din anexa nr. 1 la Hotărârea Guvernului nr. 525 / 2013 pentru aprobarea atribuțiilor generale și specifice, a structurii organizatorice și a numărului maxim de posturi, precum și a normării parcului auto și a consumului de carburanți ale Inspectoratului de Stat în Construcții - I.S.C., cu modificările și completările ulterioare,
în temeiul art. 12 alin. (6) și al art. 14 alin. (1) din Hotărârea Guvernului nr. 51 / 2018 privind organizarea și funcționarea Ministerului Dezvoltării Regionale și Administrației Publice, cu modificările ulterioare, 
viceprim-ministrul, ministrul dezvoltării regionale și administrației publice, emite prezentul ordin.
Articolul 1

Anexa la Ordinul viceprim-ministrului, ministrul dezvoltării regionale și administrației publice, nr. 3.485 / 2013 pentru aprobarea modelelor legitimației de control, insignei și ștampilei destinate utilizării de către personalul cu atribuții de control și inspecție în amenajarea teritoriului și urbanism, autorizarea executării lucrărilor de construcții și supravegherea pieței produselor pentru construcții, precum și cu privire la aplicarea unitară a prevederilor legale în domeniul calității în construcții, publicat în Monitorul Oficial al României, Partea I, nr. 798 din 18 decembrie 2013, se modifică și se înlocuiește cu anexa la prezentul ordin.
Articolul 2

Prezentul ordin se publică în Monitorul Oficial al României, Partea I.
p. Viceprim-ministru, ministrul dezvoltării regionale și administrației publice,
Adrian Ionuț Gâdea,
secretar de stat
București, 3 mai 2019.
Nr. 1.642.
ANEXĂ

1. Legitimația de control*) este confecționată în sistem duplex (față-verso).Fontul textului înscris pe legitimația de control este Calibri (Body) și dimensiunea este de 7,5.  ... 
2. Insigna metalică*) este prevăzută cu sistem de fixare prin lamelă metalică în suportul din piele în care se poate introduce și legitimația de control. ... 
3. Modelul ștampilei*)*) Legitimația de control, insigna metalică și modelul ștampilei sunt reproduse în facsimil.  ... 
-----