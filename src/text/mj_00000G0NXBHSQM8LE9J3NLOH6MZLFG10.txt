
AMENDAMENT din 21 august 2019
convenit între Guvernul României și Banca de Dezvoltare a Consiliului Europei, prin schimbul de scrisori semnate la București la 21 august 2019 și la Paris la 30 august 2019, la Acordul-cadru de împrumut dintre România și Banca de Dezvoltare a Consiliului Europei pentru finanțarea Proiectului privind finalizarea construcției, renovarea sau reabilitarea clădirilor culturale de interes public din România, semnat la București la 4 mai 2007 și la Paris la 14 mai 2007
Publicat în 
			
MONITORUL OFICIAL nr. 38 din 20 ianuarie 2020


						Notă 
...
			
Aprobat prin HOTĂRÂREA nr. 25 din 16 ianuarie 2020, publicată în Monitorul Oficial, Partea I, nr. 38 din 20 ianuarie 2020.
Ministerul Finanțelor Publice
Cabinet secretar de stat
Domnului Rolf Wenzel, guvernator
București, 21 august 2019
Banca de Dezvoltare a Consiliului Europei
Ref. - Amendament la Acordul-cadru de împrumut F / P 1.572 (2006) - Proiectul privind finalizarea construcției, renovarea sau reabilitarea clădirilor culturale de interes public din România
Stimate domnule guvernator,
Unul dintre obiectivele finanțate în cadrul proiectului menționat mai sus se referă la înființarea la Timișoara a Muzeului Național al Revoluției din România (respectiv Muzeul Național al Revoluției Anticomuniste din Decembrie 1989), al cărui scop este de a contribui mai bine la o informare cuprinzătoare a publicului cu privire la acest eveniment istoric. Prin înființarea acestui muzeu se urmărește și îmbunătățirea vieții culturale din Timișoara, cu un impact pozitiv asupra potențialului turistic și al dezvoltării economice a regiunii.
Așa cum a fost prezentat și în amendamentul anterior legat de acest subiect, Ministerul Culturii intenționa inițial să înființeze muzeul în clădirea care găzduiește Asociația Memorialul Revoluției 16-22 decembrie 1989.
În prezent, ca urmare a unei evaluări tehnice detaliate a clădirii, Ministerul Culturii a stabilit că, având în vedere relevanța și vizibilitatea unei astfel de instituții, Muzeul ar trebui să beneficieze de o locație centrală care să permită accesul ușor și interconectarea cu alte obiective turistice și culturale din oraș. În acest context, cu sprijinul autorităților centrale și locale Ministerul Culturii a identificat o nouă clădire care îndeplinește aceste criterii, respectiv clădirea 641 - fosta Comenduire a Garnizoanei Timișoara, transferată recent în administrarea Ministerului Culturii. Lucrările relevante finanțate în cadrul acestui obiectiv vor include, printre altele, reabilitarea, extinderea și modernizarea și vor fi finanțate din costul rămas de executat în cadrul proiectului.
– 
la cel de-al doilea rând "Lucrările planificate" din secțiunea a II-a a anexei 1 "Descrierea proiectului", ultimul alineat din cadrul primului paragraf se modifică și va avea următorul cuprins:– reabilitarea, extinderea și modernizarea unei clădiri selectate, din Timișoara, pentru a permite înființarea și funcționarea Muzeului Național al Revoluției Anticomuniste din Decembrie 1989 ... 
 ... 
Sperând că cererea noastră va beneficia de înțelegerea și sprijinul dumneavoastră, așteptăm răspunsul dumneavoastră afirmativ.
Cu stimă,
Attila Gyorgy,
secretar de stat
BDCE
Banca de Dezvoltare a Consiliului Europei
Direcția generală pentru împrumuturi și dezvoltare socială
Paris, 30 august 2019
Domnului Attila György, secretar de stat
Ministerul Finanțelor Publice
Bd. Libertății nr. 16
Sectorul 5, București, România
Stimate domnule György,
Ref. - F / P 1.572 (2006) - Proiectul privind finalizarea construcției, renovarea sau reabilitarea clădirilor culturale de interes public din România
Solicitarea privind modificarea descrierii subproiectului privind Muzeul Național al Revoluției din România, prevăzut în Acordul-cadru de împrumut
– reabilitarea, extinderea și modernizarea unei clădiri selectate, din Timișoara, pentru a permite înființarea și funcționarea Muzeului Național al Revoluției Anticomuniste din Decembrie 1989 ... 
Așteptăm să continuăm cooperarea strânsă în implementarea proiectului.
Cu stimă,
Melanie Wieschollek Lacroix,
director
Departamentul operațiuni
Thierry Poirel,
director general
Împrumuturi și dezvoltare socială
----