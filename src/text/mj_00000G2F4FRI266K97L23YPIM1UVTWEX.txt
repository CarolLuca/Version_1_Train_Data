
ORDIN nr. 493 din 27 septembrie 2019
pentru aprobarea transmiterii unor bunuri din infrastructura secundară de irigații aparținând domeniului privat al statului, aflată în administrarea Agenției Naționale de Îmbunătățiri Funciare și situată pe teritoriul Organizației utilizatorilor de apă pentru irigații Codrul, al Organizației utilizatorilor de apă pentru irigații Doloșmanu și al Organizației utilizatorilor de apă pentru irigații Vișina din județul Tulcea, în proprietatea acestor organizații
Publicat în 
			
MONITORUL OFICIAL nr. 798 din 2 octombrie 2019

Luând în considerare Referatul de aprobare nr. 303.970 / 2019 al Direcției îmbunătățiri funciare și fond funciar,
în baza prevederilor art. 27 alin. (1) și (4) din Legea îmbunătățirilor funciare nr. 138 / 2004, republicată, cu modificările și completările ulterioare,
în temeiul art. 9 alin. (5) din Hotărârea Guvernului nr. 30 / 2017 privind organizarea și funcționarea Ministerului Agriculturii și Dezvoltării Rurale, precum și pentru modificarea art. 6 alin. (6) din Hotărârea Guvernului nr. 1.186 / 2014 privind organizarea și funcționarea Autorității pentru Administrarea Sistemului Național Antigrindină și de Creștere a Precipitațiilor, cu modificările și completările ulterioare,
ministrul agriculturii și dezvoltării rurale emite următorul ordin:
Articolul 1

Se aprobă transmiterea unor bunuri din infrastructura secundară de irigații aparținând domeniului privat al statului, aflată în administrarea Agenției Naționale de Îmbunătățiri Funciare și situată pe teritoriul Organizației utilizatorilor de apă pentru irigații Codrul, al Organizației utilizatorilor de apă pentru irigații Doloșmanu și al Organizației utilizatorilor de apă pentru irigații Vișina din județul Tulcea, în proprietatea acestor organizații, având datele de identificare prevăzute în anexa care face parte integrantă din prezentul ordin, sub condițiile rezolutorii prevăzute de art. 27 alin. (1) din Legea îmbunătățirilor funciare nr. 138 / 2004, republicată, cu modificările și completările ulterioare.
Articolul 2

Predarea-primirea bunurilor din infrastructura secundară de irigații, prevăzute în anexă, se face la starea fizică existentă la momentul solicitării de preluare, pe bază de protocol încheiat între părțile interesate, în termen de 5 zile de la data intrării în vigoare a prezentului ordin, în condițiile legii, în care sunt specificate obligațiile prevăzute de Legea îmbunătățirilor funciare nr. 138 / 2004, republicată, cu modificările și completările ulterioare.
Articolul 3

Patrimoniul Agenției Naționale de Îmbunătățiri Funciare se diminuează cu valoarea de inventar a bunurilor transmise potrivit art. 1, răspunderea pentru exactitatea, realitatea și corectitudinea datelor aferente bunurilor ce fac obiectul prezentului ordin aparținând acestei entități.
Articolul 4

Prin ordin al ministrului agriculturii și dezvoltării rurale, la propunerea Agenției Naționale de Îmbunătățiri Funciare, se aprobă retragerea dreptului de proprietate asupra infrastructurii de îmbunătățiri funciare preluate de către organizațiile utilizatorilor de apă pentru irigații prevăzute la art. 1, în termen de 30 de zile de la data constatării nerespectării de către aceste organizații a obligațiilor prevăzute la art. 27 alin. (1), prin aplicarea dispozițiilor art. 29^3 din Legea îmbunătățirilor funciare nr. 138 / 2004, republicată, cu modificările și completările ulterioare.
Articolul 5

Prezentul ordin se publică în Monitorul Oficial al României, Partea I.
Ministrul agriculturii și dezvoltării rurale,
Petre Daea
București, 27 septembrie 2019.
Nr. 493.
ANEXĂ

DATELE DE IDENTIFICAREale bunurilor din infrastructura secundară de irigații, aflate în domeniul privat al statului și în administrareaAgenției Naționale de Îmbunătățiri Funciare, care se transmit în proprietatea Organizației utilizatorilor de apă pentru irigațiiCodrul, a Organizației utilizatorilor de apă pentru irigații Doloșmanu și a Organizației utilizatorilor de apă pentru irigațiiVișina din județul Tulcea
-----