
HOTĂRÂRE nr. 187 din 19 decembrie 2018
referitoare la propunerea de Directivă a Parlamentului European și a Consiliului de renunțare la schimbarea sezonieră a orei și de abrogare a Directivei 2000 / 84 / CE - COM (2018) 639 final
Publicat în 
			
MONITORUL OFICIAL nr. 1101 din 27 decembrie 2018

În temeiul dispozițiilor art. 67 și art. 148 alin. (2) și (3) din Constituția României, republicată, precum și ale Protocolului nr. 2 privind aplicarea principiilor subsidiarității și proporționalității, anexa t Tratatului de la Lisabona de modificare a Tratatului privind Uniunea Europeană și a Tratatului de instituire a Comunității Europene, semnat la Lisabona la 13 decembrie 2007, ratificat prin Legea nr. 13 / 2008,
în baza raportului Comisiei pentru afaceri europene nr. LXII / 567 din 13.12.2018,
Senatul adoptă prezenta hotărâre.
Articolul 1

Senatul României:
1. formulează următoarele:Prezenta propunere de decizie respectă principiile subsidiarității și proporționalității, întrucât obiectivele sale nu pot fi realizate la nivel național, iar măsurile propuse și forma deciziei sunt adecvate.Temei juridicObiectivul prezentei propuneri este de a asigura buna funcționare a pieței interne. Prin urmare, art. 114 din TFUE este temeiul juridic adecvat. De asemenea, acesta este temeiul juridic al Directivei 2000 / 84 / CE.Principiile subsidiarității și proporționalitățiiSubsidiaritate (în cazul competențelor neexclusive)Dovezile arată că este important să existe norme ale Uniunii în acest domeniu pentru a se asigura buna funcționare a pieței interne.Deoarece măsurile actuale referitoare la ora de vară sunt puse tot mai mult sub semnul întrebării, singura opțiune disponibilă pentru asigurarea în continuare a unei abordări armonizate este renunțarea în mod coordonat la schimbarea orei de două ori pe an, în conformitate cu prezenta propunere.Prin urmare, pentru a se asigura în continuare o abordare armonizată, Comisia propune renunțarea la schimbarea sezonieră a orei în Uniune, lăsând totodată fiecare stat membru în parte să își decidă ora standard și, în special, să decidă dacă își va schimba permanent ora standard (cu o oră înainte) pentru a coincide cu actuala sa "oră de vară" sau dacă va aplica permanent ora standard care corespunde actualei sale "ore de iarnă".ProporționalitatePropunerea Comisiei respectă principiul proporționalității, deoarece nu depășește ceea ce este necesar pentru îndeplinirea obiectivului de a continua să garanteze buna funcționare a pieței interne în ceea ce privește măsurile referitoare la ora de vară. În acest scop, propunerea Comisiei prevede măsuri armonizate în Uniune referitoare la oră, dând statelor membre dreptul de a decide dacă să aplice "ora de vară" sau "ora de iarnă".Propunerea nu afectează dreptul statelor membre de a decide ora sau orele standard de aplicat pe teritoriile aflate sub jurisdicția lor; ... 
2. menționează că:– majoritatea statelor membre nu sunt de acord cu conținutul documentului și nu se anticipează un acord până în 2021; ... – impactul acestei directive poate genera pierderi economiei naționale, poate afecta starea de sănătate a populației, procesul de învățământ etc.; ... – spre exemplu, studiile făcute de Guvernul Italian arată că fixarea orei de iarnă, ca etalon, aduce economiei Italiei o economie cuantificată la 300 milioane euro, anual; ... – în ceea ce privește România, nu există studii de impact la nivelul ministerelor responsabile cu transporturile, sănătatea, învățământul, care să definească interesul nostru ca stat membru, raportat la conținutul acestei directive. ...  ... 
Articolul 2

Prezenta hotărâre se publică în Monitorul Oficial al României, Partea I.
Această hotărâre a fost adoptată de Senat în ședința din 19 decembrie 2018, cu respectarea prevederilor art. 76 alin. (2) din Constituția României, republicată.
p. PREȘEDINTELE SENATULUI,
IULIAN-CLAUDIU MANDA
București, 19 decembrie 2018.
Nr. 187.
-----