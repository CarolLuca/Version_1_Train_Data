
ORDIN nr. 18 din 25 februarie 2019
pentru aprobarea Metodologiei privind calculul și stabilirea contribuției bănești anuale prevăzute la art. 2 alin. (3^1) și (3^2) din Ordonanța de urgență a Guvernului nr. 33 / 2007 privind organizarea și funcționarea Autorității Naționale de Reglementare în Domeniul Energiei și modificarea Ordinului președintelui Autorității Naționale de Reglementare în Domeniul Energiei nr. 224 / 2018 privind aprobarea tarifelor și contribuțiilor bănești percepute de Autoritatea Națională de Reglementare în Domeniul Energiei în anul 2019
Publicat în 
			
MONITORUL OFICIAL nr. 149 din 25 februarie 2019


			(la 24-05-2019, 
			Titlul actului normativ a fost modificat de Punctul 1, Articolul I din ORDINUL nr. 59 din 23 mai 2019, publicat în MONITORUL OFICIAL nr. 410 din 24 mai 2019
			)
	
Având în vedere dispozițiile art. 2 alin. (1)-(3) din Ordonanța de urgență a Guvernului nr. 33 / 2007 privind organizarea și funcționarea Autorității Naționale de Reglementare în Domeniul Energiei, aprobată cu modificări și completări prin Legea nr. 160 / 2012, cu modificările și completările ulterioare, precum și Avizul Comisiei Naționale de Strategie și Prognoză nr. 738 din 20.02.2019,
în temeiul art. 2 alin. (3) și (3^1) din Ordonanța de urgență a Guvernului nr. 33 / 2007, aprobată cu modificări și completări prin Legea nr. 160 / 2012, cu modificările și completările ulterioare, 
președintele Autorității Naționale de Reglementare în Domeniul Energiei emite următorul ordin:
Articolul I

Se aprobă Metodologia privind calculul și stabilirea contribuției bănești anuale prevăzute la art. 2 alin. (3^1) și (3^2) din Ordonanța de urgență a Guvernului nr. 33 / 2007 privind organizarea și funcționarea Autorității Naționale de Reglementare în Domeniul Energiei, prevăzută în anexa nr. 1.

			(la 24-05-2019, 
			Articolul I a fost modificat de Punctul 2, Articolul I din ORDINUL nr. 59 din 23 mai 2019, publicat în MONITORUL OFICIAL nr. 410 din 24 mai 2019
			)
	
Articolul II

Anexa nr. 4 la Ordinul președintelui Autorității Naționale de Reglementare în Domeniul Energiei nr. 224 / 2018 privind aprobarea tarifelor și contribuțiilor bănești percepute de Autoritatea Națională de Reglementare în Domeniul Energiei în anul 2019, publicat în Monitorul Oficial al României, Partea I, nr. 1096 din 22 decembrie 2018, se modifică și se înlocuiește cu anexa nr. 2. 
Articolul III

(1) Contribuția bănească se achită în contul Autorității Naționale de Reglementare în Domeniul Energiei RO98 TREZ70020 F160300 XXXX, deschis la Activitatea de Trezorerie și Contabilitate Publică a Municipiului București.
(2) În cazul neachitării la scadență a facturilor aferente contribuției, respectiv în termen de 20 de zile de la data emiterii acestora, pentru fiecare zi de întârziere la plată se percepe o sumă egală cu nivelul dobânzilor și penalităților de întârziere datorate pentru neplata la termen a obligațiilor bugetare, conform prevederilor legale în vigoare.
Articolul IV

Anexele nr. 1 și 2*) fac parte integrantă din prezentul ordin.*) Anexele nr. 1 și 2 se publică în Monitorul Oficial al României, Partea I, nr. 149 bis, care se poate achiziționa de la Centrul pentru relații cu publicul al Regiei Autonome "Monitorul Oficial", București, șos. Panduri nr. 1.
Articolul V

Entitățile organizatorice din cadrul Autorității Naționale de Reglementare în Domeniul Energiei, precum și persoanele fizice și juridice a căror activitate, potrivit legii, se află în competența de reglementare a acesteia vor duce la îndeplinire prevederile prezentului ordin.
Articolul VI

Prezentul ordin se publică în Monitorul Oficial al României, Partea I.
Președintele Autorității Naționale de Reglementare în Domeniul Energiei,
Dumitru Chiriță
București, 25 februarie 2019.
Nr. 18.
ANEXA nr. 1

METODOLOGIEprivind calculul și stabilirea contribuției bănești anuale prevăzute la art. 2 alin. (3^1)și (3^2) din Ordonanța de urgență a Guvernului nr. 33 / 2007 privind organizarea și funcționareaAutorității Naționale de Reglementare în Domeniul Energiei
ANEXA nr. 2

ANEXA pentru modificarea anexei nr. 4 la Ordinul președintelui Autorității Naționale de Reglementareîn Domeniul Energiei nr. 224 / 2018 privind aprobarea tarifelor și contribuțiilor băneștipercepute de Autoritatea Națională de Reglementare în Domeniul Energiei