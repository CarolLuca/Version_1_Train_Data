
HOTĂRÂRE nr. 717 din 2 octombrie 2019
privind aprobarea unor modificări și completări în inventarul bunurilor din domeniul public al statului aflate în administrarea Ministerului Apărării Naționale, situate în județele Prahova, Brașov, Cluj, Buzău, Mureș, Argeș, Vâlcea, Bihor, Sibiu, Galați, Arad, Mehedinți și municipiul București
Publicat în 
			
MONITORUL OFICIAL nr. 812 din 7 octombrie 2019

Având în vedere prevederile art. 2^1 și 2^2 din Ordonanța Guvernului nr. 81 / 2003 privind reevaluarea și amortizarea activelor fixe aflate în patrimoniul instituțiilor publice, aprobată prin Legea nr. 493 / 2003, cu modificările și completările ulterioare,
în temeiul art. 108 din Constituția României, republicată, al art. 867 alin. (1) din Legea nr. 287 / 2009 privind Codul civil, republicată, cu modificările ulterioare, și al art. 288 din Ordonanța de urgență a Guvernului nr. 57 / 2019 privind Codul administrativ, cu completările ulterioare,
Guvernul României adoptă prezenta hotărâre.
Articolul 1

Se aprobă actualizarea valorilor de inventar ale unor bunuri imobile aflate în domeniul public al statului și în administrarea Ministerului Apărării Naționale, având datele de identificare prevăzute în anexa nr. 1, ca urmare a reevaluării acestora în condițiile legii.
Articolul 2

Se aprobă actualizarea valorilor de inventar ale unor bunuri imobile aflate în domeniul public al statului și în administrarea Ministerului Apărării Naționale, având datele de identificare prevăzute în anexa nr. 2, ca urmare a reevaluării acestora în condițiile legii și a constatării unor suprafețe de teren în plus după finalizarea lucrărilor tehnice de cadastru și înscriere în cartea funciară.
Articolul 3

Se aprobă actualizarea valorii de inventar a unui bun imobil aflat în domeniul public al statului și în administrarea Ministerului Apărării Naționale, având datele de identificare prevăzute în anexa nr. 3, ca urmare a reevaluării acestuia în condițiile legii și a constatării unei suprafețe de teren în minus după finalizarea lucrărilor tehnice de cadastru și înscriere în cartea funciară.
Articolul 4

Se aprobă actualizarea valorii de inventar a unui bun imobil aflat în domeniul public al statului și în administrarea Ministerului Apărării Naționale, având datele de identificare prevăzute în anexa nr. 4, ca urmare a constatării unei suprafețe de teren în minus după finalizarea lucrărilor tehnice de cadastru și înscriere în cartea funciară.
Articolul 5

Se aprobă înscrierea unui bun imobil în inventarul centralizat al bunurilor din domeniul public al statului aflate în administrarea Ministerului Apărării Naționale, având datele de identificare prevăzute în anexa nr. 5, ca urmare a înscrierii în cartea funciară.
Articolul 6

Se aprobă comasarea imobilelor cu nr. MFP 25837 și 99517 cu imobilul cu nr. MFP 25836 în inventarul centralizat al bunurilor aflate în domeniul public al statului și în administrarea Ministerului Apărării Naționale, având datele de identificare prevăzute în anexa nr. 6.
Articolul 7

Se aprobă actualizarea adreselor poștale ale unor bunuri imobile aflate în domeniul public al statului și în administrarea Ministerului Apărării Naționale, având datele de identificare prevăzute în anexa nr. 7, ca urmare a înscrierii acestora în cartea funciară.
Articolul 8

Ministerul Apărării Naționale își va actualiza în mod corespunzător datele din evidența cantitativ-valorică și, împreună cu Ministerul Finanțelor Publice, va opera modificarea anexei nr. 4 la Hotărârea Guvernului nr. 1.705 / 2006 pentru aprobarea inventarului centralizat al bunurilor din domeniul public al statului, cu modificările și completările ulterioare.
Articolul 9

Anexele nr. 1-7*) fac parte integrantă din prezenta hotărâre.*) Anexele nr. 1-7 nu se publică, fiind clasificate potrivit legii.
PRIM-MINISTRU
VASILICA-VIORICA DĂNCILĂ
Contrasemnează:
Ministrul apărării naționale,
Gabriel-Beniamin Leș
Ministrul finanțelor publice,
Eugen Orlando Teodorovici
București, 2 octombrie 2019.
Nr. 717.
-----