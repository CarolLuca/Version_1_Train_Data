
ORDIN nr. 57 din 13 ianuarie 2020
pentru modificarea anexei la Ordinul ministrului transporturilor și infrastructurii nr. 1.305 / 2012 privind aprobarea tarifelor percepute de Regia Autonomă "Autoritatea Aeronautică Civilă Română" pentru prestarea activităților pentru care i-au fost delegate competențe de către Ministerul Transporturilor și Infrastructurii
Publicat în 
			
MONITORUL OFICIAL nr. 54 din 28 ianuarie 2020

Având în vedere prevederile art. 5 alin. (1) din Ordonanța de urgență a Guvernului nr. 68 / 2019 privind stabilirea unor măsuri la nivelul administrației publice centrale și pentru modificarea și completarea unor acte normative, 
în temeiul prevederilor art. 57 alin. (1) din Ordonanța de urgență a Guvernului nr. 57 / 2019 privind Codul administrativ, cu completările ulterioare, și ale art. 4 lit. y) din Ordonanța Guvernului nr. 29 / 1997 privind Codul Aerian civil, republicată, cu modificările și completările ulterioare,
ministrul transporturilor, infrastructurii și comunicațiilor emite prezentul ordin.
Articolul I

Litera A a capitolului 8 "Supervizarea furnizării serviciilor de navigație aeriană, a managementului spațiului aerian și a managementului fluxurilor de trafic aerian în FIR București" din anexa la Ordinul ministrului transporturilor și infrastructurii nr. 1.305 / 2012 privind aprobarea tarifelor percepute de Regia Autonomă "Autoritatea Aeronautică Civilă Română" pentru prestarea activităților pentru care i-au fost delegate competențe de către Ministerul Transporturilor și Infrastructurii, publicat în Monitorul Oficial al României, Partea I, nr. 612 din 27 august 2012, cu modificările și completările ulterioare, se modifică și va avea următorul cuprins: A. TarifeNr.crt.Denumirea prestațieiTarifulMod de plată / ObservațiiU.M.Valoarea123458.1 Supervizarea furnizării serviciilor de navigație aeriană de rută, a managementului spațiului aerian și a managementului fluxurilor de trafic aerian pentru zonele de rută din FIR București*)lei10.231.263 Lunar, conform condițiilor de aplicare8.2 Supervizarea furnizării serviciilor de navigație aeriană terminală, a managementului spațiului aerian și a managementului fluxurilor de trafic aerian pentru zonele terminale din FIR București în sensul Regulamentului de punere în aplicare (UE) 2019 / 317 al Comisiei din 11 februarie 2019 de instituire a unui sistem de performanță și de tarifare în cadrul cerului unic european și de abrogare a Regulamentelor de punere în aplicare (UE) nr. 390 / 2013 și (UE) nr. 391 / 2013*)lei693.389 Lunar, conform condițiilor de aplicare*) Include certificările, autorizările și supravegherea continuă a menținerii condițiilor asociate certificării / autorizării furnizorilor de servicii de navigație aeriană, inclusiv aprobarea procedurilor de zbor instrumental și la vedere destinate traficului aerian general și evaluarea condițiilor privind proiectarea acestora, supervizarea respectării cerințelor privind interoperabilitatea sistemelor utilizate pentru furnizarea serviciilor de navigație aeriană, a componentelor și procedurilor aferente acestora, avizarea / aprobarea / acceptarea procedurilor de coordonare între două sau mai multe persoane juridice implicate în activități aeronautice civile în ceea ce privește furnizorii de servicii de navigație aeriană, avizarea / aprobarea / acceptarea procedurilor de coordonare a zborurilor între unitățile de trafic aerian limitrofe, precum și între unitățile de trafic aerian civile și militare, în condițiile legii, supravegherea potrivit domeniului său de competență a furnizorilor de servicii de navigație aeriană care au atribuții în activitățile de căutare-salvare a aeronavelor civile aflate în pericol, coordonarea la nivel național a proceselor aferente gestionării resurselor limitate în aviația civilă, inclusiv a frecvențelor de telecomunicații destinate aviației civile și alocate autorității de stat în domeniul aviației civile, a indicativelor pentru rețeaua fixă de telecomunicații aeronautice (indicative AFTN), autorizările și avizele acordate furnizorilor de servicii de navigație aeriană, în baza legislației naționale, pentru exploatarea sistemelor, mijloacelor, echipamentelor și instalațiilor aferente protecției navigației aeriene, elaborarea și monitorizarea Planurilor de performanță și avizarea bazelor de cost ale României și aprobarea conținutului Publicației de Informare Aeronautică din România - AIP România, precum și al altor documente de informare aeronautică, la solicitarea furnizorilor de servicii de navigație aeriană. ... 
Articolul II

Prezentul ordin se publică în Monitorul Oficial al României, Partea I.
Ministrul transporturilor, infrastructurii și comunicațiilor,
Lucian Nicolae Bode
București, 13 ianuarie 2020.
Nr. 57.
-----