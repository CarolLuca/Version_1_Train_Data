
ORDIN nr. 3.163 din 13 februarie 2019
pentru aprobarea anexelor nr. 1-21 ale Centralizatorului privind disciplinele din învățământul preuniversitar, domeniile și specializările absolvenților învățământului liceal pedagogic, postliceal și superior, probele de concurs pentru încadrarea personalului didactic din învățământul preuniversitar, precum și disciplinele pentru examenul național de definitivare în învățământ 2019, aprobat prin Ordinul ministrului educației naționale nr. 3.635 / 2019, cuprinzând disciplinele / modulele corespunzătoare profilului posturilor / catedrelor din aria curriculară tehnologii - discipline tehnologice
Publicat în 
			
MONITORUL OFICIAL nr. 266 din 8 aprilie 2019

În temeiul prevederilor art. 64,65, art. 94 alin. (1) și alin. (2) lit. n), art. 247,248,262 și 263 din Legea educației naționale nr. 1 / 2011, cu modificările si completările ulterioare,
în baza prevederilor art. 12 alin. (3) din Hotărârea Guvernului nr. 26 / 2017 privind organizarea și funcționarea Ministerului Educației Naționale, cu modificările și completările ulterioare,
ministrul educației naționale emite prezentul ordin.
Articolul 1

Se aprobă anexele nr. 1-21 ale Centralizatorului privind disciplinele din învățământul preuniversitar, domeniile și specializările absolvenților învățământului liceal pedagogic, postliceal și superior, probele de concurs pentru încadrarea personalului didactic din învățământul preuniversitar, precum și disciplinele pentru examenul național de definitivare în învățământ 2019, aprobat prin Ordinul ministrului educației naționale nr. 3.635 / 2019, denumit în continuare Centralizator, care cuprind disciplinele / modulele corespunzătoare profilului posturilor / catedrelor din aria curriculară tehnologii - discipline tehnologice, prevăzute în anexa *) care face parte integrantă din prezentul ordin. *) Anexa se publică în Monitorul Oficial al României, Partea I, nr. 266 bis, care se poate achiziționa de la Centrul pentru relații cu publicul al Regiei Autonome "Monitorul Oficial", București, șos. Panduri nr. 1.
Articolul 2

Includerea de noi discipline / module corespunzătoare profilului posturilor / catedrelor din aria curriculară tehnologii - discipline tehnologice în anexele nr. 1-21 ale Centralizatorului se realizează cu aprobarea Ministerului Educației Naționale, prin direcțiile generale / direcțiile de specialitate.
Articolul 3

Disciplinele / modulele informatică, tehnologia informației și comunicării, tehnologia informației și comunicațiilor incluse în anexele nr. 1-21 ale Centralizatorului sunt predate de absolvenți cu diplomă ai învățământului superior având specializări în concordanță cu prevederile Centralizatorului.
Articolul 4

La data intrării în vigoare a prezentului ordin se abrogă Ordinul ministrului educației naționale nr. 3.384 / 2017 pentru aprobarea anexelor nr. 1-21 ale Centralizatorului privind disciplinele de învățământ, domeniile și specializările, probele de concurs valabile pentru încadrarea personalului didactic din învățământul preuniversitar, precum și disciplinele pentru examenul național de definitivare în învățământ 2017, aprobat prin Ordinul ministrului educației naționale nr. 3.086 / 2017, cuprinzând disciplinele / modulele corespunzătoare profilului posturilor / catedrelor din aria curriculară tehnologii - discipline tehnologice, publicat în Monitorul Oficial al României, Partea I, nr. 201 și 201 bis din 23 martie 2017.
Articolul 5

Direcția generală învățământ secundar superior și educație permanentă, Direcția generală educație timpurie, învățământ primar și gimnazial și Direcția minorități din cadrul Ministerului Educației Naționale, inspectoratele școlare și unitățile de învățământ preuniversitar duc la îndeplinire prevederile prezentului ordin.
Articolul 6

Prezentul ordin se publică în Monitorul Oficial al României, Partea I.
Ministrul educației naționale,
Ecaterina Andronescu 
București, 13 februarie 2019.
Nr. 3.163.
ANEXĂ

ANEXA conținând anexele nr. 1 - 21 ale Centralizatorului privind disciplinele din învățământulpreuniversitar, domeniile și specializările absolvenților învățământului liceal pedagogic, postliceal și superior, probele de concurs pentru încadrarea personalului didactic dinînvățământul preuniversitar, precum și disciplinele pentru examenul național de definitivareîn învățământ 2019, aprobat prin Ordinul ministrului educației naționale nr. 3.635 / 2019, cuprinzând disciplinele / modulele corespunzătoare profilului posturilor / catedrelor dinaria curriculară tehnologii - discipline tehnologice