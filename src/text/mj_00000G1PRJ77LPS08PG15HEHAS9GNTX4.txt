
NORMĂ nr. 1 din 18 ianuarie 2019
pentru modificarea Normei Autorității de Supraveghere Financiară nr. 4 / 2018 privind gestionarea riscurilor operaționale generate de sistemele informatice utilizate de entitățile autorizate / avizate / înregistrate, reglementate și / sau supravegheate de către Autoritatea de Supraveghere Financiară
Publicat în 
			
MONITORUL OFICIAL nr. 76 din 30 ianuarie 2019

În temeiul prevederilor art. 3 alin. (1) lit. b), art. 5, art. 6 alin. (2) și ale art. 14 din Ordonanța de urgență a Guvernului nr. 93 / 2012 privind înființarea, organizarea și funcționarea Autorității de Supraveghere Financiară, aprobată cu modificări și completări prin Legea nr. 113 / 2013, cu modificările și completările ulterioare,
în urma deliberărilor Consiliului Autorității de Supraveghere Financiară din cadrul ședinței din data de 16 ianuarie 2019,
Autoritatea de Supraveghere Financiară emite următoarea normă:
Articolul I

Norma Autorității de Supraveghere Financiară nr. 4 / 2018 privind gestionarea riscurilor operaționale generate de sistemele informatice utilizate de entitățile autorizate/ avizate / înregistrate, reglementate și / sau supravegheate de către Autoritatea de Supraveghere Financiară, publicată în Monitorul Oficial al României, Partea I, nr. 233 din 16 martie 2018, se modifică după cum urmează: 1. La articolul 2, partea introductivă a literei d) se modifică și va avea următorul cuprins:d) intermediari - societăți de servicii de investiții financiare (S.S.I.F.), sucursale ale intermediarilor din state terțe și instituții de credit din România autorizate de Banca Națională a României în conformitate cu legislația bancară și înscrise în Registrul A.S.F. în calitate de intermediar, respectiv: ...  ... 2. La articolul 2, litera e) se abrogă.  ... 3. La articolul 2, litera h) se modifică și va avea următorul cuprins:h) intermediari principali care desfășoară activitate de distribuție a produselor de asigurare și reasigurare; ...  ... 4. La articolul 10, litera d) se modifică și va avea următorul cuprins:d) în categoria de risc scăzut se încadrează entitățile prevăzute la art. 2 lit. b) pct. 2, lit. d) pct. 7 și lit. h). ...  ... 5. Articolul 52 se modifică și va avea următorul cuprins:Articolul 52 Nerespectarea prevederilor prezentei norme de către entitățile prevăzute la art. 2 constituie contravenție conform prevederilor Legii nr. 236 / 2018 privind distribuția de asigurări, ale Legii nr. 237 / 2015 privind autorizarea și supravegherea activității de asigurare și reasigurare, cu modificările și completările ulterioare, ale Legii nr. 297 / 2004 privind piața de capital, cu modificările și completările ulterioare, ale Ordonanței de urgență a Guvernului nr. 32 / 2012 privind organismele de plasament colectiv în valori mobiliare și societățile de administrare a investițiilor, precum și pentru modificarea și completarea Legii nr. 297 / 2004 privind piața de capital, aprobată cu modificări și completări prin Legea nr. 10 / 2015, cu modificările și completările ulterioare, ale Legii nr. 74 / 2015 privind administratorii de fonduri de investiții alternative, cu modificările și completările ulterioare, ale Legii nr. 126 / 2018 privind piețele de instrumente financiare, ale Legii nr. 411 / 2004 privind fondurile de pensii administrate privat, republicată, cu modificările și completările ulterioare, ale Legii nr. 204 / 2006 privind pensiile facultative, cu modificările și completările ulterioare, ale Legii nr. 187 / 2011 privind înființarea, organizarea și funcționarea Fondului de garantare a drepturilor din sistemul de pensii private, ale Legii nr. 213 / 2015 privind Fondul de garantare a asiguraților și ale Legii nr. 132 / 2017 privind asigurarea obligatorie de răspundere civilă auto pentru prejudicii produse terților prin accidente de vehicule și tramvaie ... 
Articolul II

Prezenta normă se publică în Monitorul Oficial al României, Partea I, și intră în vigoare la data publicării.
Președintele Autorității de Supraveghere Financiară,
Leonardo Badea

București, 18 ianuarie 2019.
Nr. 1.
----