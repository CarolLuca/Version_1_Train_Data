
ORDIN nr. 81 din 24 iunie 2019
privind aprobarea tarifului mediu pentru serviciul de transport, a componentelor tarifului de transport de introducere a energiei electrice în rețea (T_G) și de extragere a energiei electrice din rețea (T_L), a tarifelor pentru serviciul de sistem și a prețului reglementat pentru energia electrică reactivă, practicate de Compania Națională de Transport al Energiei Electrice "Transelectrica" - S.A.
Publicat în 
			
MONITORUL OFICIAL nr. 516 din 25 iunie 2019

Având în vedere prevederile art. 75 alin. (1) lit. b), art. 76 alin. (1) și ale art. 79 alin. (3), (4) și (8) din Legea energiei electrice și a gazelor naturale nr. 123 / 2012, cu modificările și completările ulterioare, ale Metodologiei de stabilire a tarifelor pentru serviciul de transport al energiei electrice, aprobate prin Ordinul președintelui Autorității Naționale de Reglementare în Domeniul Energiei nr. 53 / 2013, cu modificările și completările ulterioare, ale Metodologiei de stabilire a tarifelor pentru serviciul de sistem, aprobate prin Ordinul președintelui Autorității Naționale de Reglementare în Domeniul Energiei nr. 45 / 2017, cu modificările ulterioare, și ale Metodologiei privind stabilirea obligațiilor de plată a energiei electrice reactive și a prețului reglementat pentru energia electrică reactivă, aprobate prin Ordinul președintelui Autorității Naționale de Reglementare în Domeniul Energiei nr. 33 / 2014, cu modificările și completările ulterioare,
în temeiul prevederilor art. 2 alin. (3^1), art. 5 alin. (1) lit. b) și alin. (5), precum și ale art. 9 alin. (1) lit. c) din Ordonanța de urgență a Guvernului nr. 33 / 2007 privind organizarea si funcționarea Autorității Naționale de Reglementare în Domeniul Energiei, aprobată cu modificări și completări prin Legea nr. 160 / 2012, cu modificările și completările ulterioare,
președintele Autorității Naționale de Reglementare în Domeniul Energiei emite următorul ordin:
Articolul 1

Se aprobă tariful mediu pentru serviciul de transport, componentele tarifului de transport de introducere a energiei electrice în rețea (T_G) și de extragere a energiei electrice din rețea (T_L) și tarifele pentru serviciul de sistem, practicate de Compania Națională de Transport al Energiei Electrice "Transelectrica" - S.A., prevăzute în anexa care face parte integrantă din prezentul ordin.
Articolul 2

(1) Se aprobă prețul reglementat pentru energia electrică reactivă de 0,0726 lei / kVArh, practicat de Compania Națională de Transport al Energiei Electrice "Transelectrica" - S.A.
(2) Prețul reglementat pentru energia electrică reactivă se aplică cu respectarea prevederilor din reglementările specifice și nu include acciza și taxa pe valoarea adăugată (TVA).
(3) Prețul reglementat pentru energia electrică reactivă are la bază prețul mediu estimat al energiei electrice active pentru acoperirea consumurilor proprii tehnologice în rețeaua electrică de transport, de 242,18 lei / MWh, aprobat de Autoritatea Națională de Reglementare în Domeniul Energiei pentru perioada tarifară 1 iulie 2018-30 iunie 2019.
Articolul 3

Compania Națională de Transport al Energiei Electrice "Transelectrica" - S.A. și operatorii economici din sectorul energiei electrice duc la îndeplinire prevederile prezentului ordin, iar entitățile organizatorice din cadrul Autorității Naționale de Reglementare în Domeniul Energiei urmăresc respectarea prevederilor prezentului ordin.
Articolul 4

La data intrării în vigoare a prezentului ordin se abrogă Ordinul președintelui Autorității Naționale de Reglementare în Domeniul Energiei nr. 108 / 2018 privind aprobarea tarifului mediu pentru serviciul de transport, a componentelor tarifului de transport de introducere a energiei electrice în rețea (T_G) și de extragere a energiei electrice din rețea (T_L), a tarifului pentru serviciul de sistem și a prețului reglementat pentru energia electrică reactivă, practicate de Compania Națională de Transport al Energiei Electrice "Transelectrica" - S.A., publicat în Monitorul Oficial al României, Partea I, nr. 519 din 25 iunie 2018.
Articolul 5

Prezentul ordin se publică în Monitorul Oficial al României, Partea I, și intră în vigoare la data 1 iulie 2019.
Președintele Autorității Naționale de Reglementare în Domeniul Energiei,
Dumitru Chiriță 
București, 24 iunie 2019.
Nr. 81.
ANEXĂ

Tariful mediu pentru serviciul de transport, componentele tarifului de transport de introducere aenergiei electrice în rețea (T_G) și de extragere a energiei electrice din rețea (T_L) și tarifele pentru serviciul de sistem
NOTĂ:Tarifele nu conțin taxa pe valoarea adăugată (TVA).
-----