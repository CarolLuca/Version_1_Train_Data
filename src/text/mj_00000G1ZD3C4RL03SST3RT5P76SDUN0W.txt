
CIRCULARĂ nr. 14 din 9 august 2019
privind lansarea în circuitul numismatic a unor monede din aur și alamă pentru colecționare și punerea în circulație a unei monede din alamă, cu tema Desăvârșirea Marii Uniri - Regele Ferdinand I Întregitorul
Publicat în 
			
MONITORUL OFICIAL nr. 692 din 21 august 2019

Articolul 1

În conformitate cu prevederile Legii nr. 312 / 2004 privind Statutul Băncii Naționale a României, începând cu data de 27 august 2019, Banca Națională a României va lansa în circuitul numismatic monede din aur și alamă pentru colecționare și va pune în circulație o monedă din alamă, cu tema Desăvârșirea Marii Uniri - Regele Ferdinand I Întregitorul.
Articolul 2

Caracteristicile tehnice ale monedelor sunt următoarele: Caracteristici tehniceMonede pentru colecționareMonedă pentru circulațieMetal / valoare nominalăaur / 500 leialamă (Cu_80 Zn_15 Ni_5) / 50 banialamă (Cu_80 Zn_15 Ni_5) / 50 baniTitlu999‰--FormărotundărotundărotundăDiametru35 mm23,75 mm23,75 mmGreutate31,103 g6,1 g6,1 gGrosime la chenar-1,9 mm1,9 mmCalitateproofproofnecirculatăCantnetedinscripționat cu "ROMANIA" de două ori, cu steluță între cele două cuvinteinscripționat cu "ROMANIA" de două ori, cu steluță între cele două cuvinte
Aversul monedei din aur prezintă imagini ale primei vizite a regelui Ferdinand I și a reginei Maria în Transilvania unită cu Țara, respectiv la Oradea, în data de 23 mai 1919, inscripția în arc de cerc "ROMANIA", valoarea nominală "500 LEI", stema României și anul de emisiune "2019". 
Aversul monedei din alamă pentru colecționare prezintă imagini ale primei vizite a regelui Ferdinand I și a reginei Maria în Transilvania unită cu Țara, respectiv la Oradea, în data de 23 mai 1919, inscripția în arc de cerc "ROMANIA", valoarea nominală "50 BANI", stema României, anul de emisiune "2019" și litera "N" într-un cerc, ca semn distinctiv al piesei pentru colecționare.
Aversul monedei din alamă pentru circulație prezintă imagini ale primei vizite a regelui Ferdinand I și a reginei Maria în Transilvania unită cu Țara, respectiv la Oradea, în data de 23 mai 1919, inscripția în arc de cerc "ROMANIA", valoarea nominală "50 BANI", stema României și anul de emisiune "2019". 
Reversul comun tuturor monedelor prezintă portretul regelui Ferdinand I și inscripțiile în arc de cerc "FERDINAND I" și "INTREGITORUL".
Articolul 3

Monedele din aur și monedele din alamă pentru colecționare vor fi ambalate separat, în capsule de metacrilat transparent. Monedele din aur vor fi însoțite de broșuri de prezentare redactate în limbile română, engleză și franceză. Broșurile includ certificatul de autenticitate al emisiunii, pe care se găsesc semnăturile guvernatorului Băncii Naționale a României și casierului central. 
Articolul 4

Monedele din alamă pentru circulație cu valoare nominală de 50 bani au aceleași caracteristici tehnice cu monedele aflate în circulație la cupiura de 50 bani și vor circula în paralel cu acestea.
Articolul 5

Monedele din aur, monedele din alamă pentru colecționare și monedele de circulație, cu tema Desăvârșirea Marii Uniri - Regele Ferdinand I Întregitorul, au putere circulatorie pe teritoriul României.
Articolul 6

Lansarea în circuitul numismatic a monedelor din aur și a monedelor din alamă pentru colecționare, cu tema Desăvârșirea Marii Uniri - Regele Ferdinand I Întregitorul, se realizează prin sucursalele regionale București, Cluj, Iași și Timiș ale Băncii Naționale a României.
Articolul 7

Punerea în circulație a monedelor de circulație, cu tema Desăvârșirea Marii Uniri - Regele Ferdinand I Întregitorul, se va face prin sucursalele regionale București, Cluj, Iași și Timiș ale Băncii Naționale a României, cu ocazia efectuării plăților în numerar către instituțiile de credit / Trezoreria Statului.
Președintele Consiliului de administrație al Băncii Naționale a României,
Mugur Constantin Isărescu
București, 9 august 2019.
Nr. 14.
----