
REGULAMENT nr. 6 din 14 iunie 2019
pentru modificarea Regulamentului Autorității de Supraveghere Financiară nr. 10 / 2016 privind organizarea și funcționarea Autorității de Supraveghere Financiară
Publicat în 
			
MONITORUL OFICIAL nr. 531 din 28 iunie 2019

În temeiul prevederilor art. 7 alin. (2), art. 14 și art. 15 alin. (2) din Ordonanța de urgență a Guvernului nr. 93 / 2012 privind înființarea, organizarea și funcționarea Autorității de Supraveghere Financiară, aprobată cu modificări și completări prin Legea nr. 113 / 2013, cu modificările și completările ulterioare,
în urma deliberărilor Consiliului Autorității de Supraveghere Financiară din cadrul ședinței din data de 12 iunie 2019,
Autoritatea de Supraveghere Financiară emite următorul regulament:
Articolul I

Regulamentul Autorității de Supraveghere Financiară nr. 10 / 2016 privind organizarea și funcționarea Autorității de Supraveghere Financiară, publicat în Monitorul Oficial al României, Partea I, nr. 1.006 din 15 decembrie 2016, cu modificările și completările ulterioare, se modifică după cum urmează:1. Articolul 162^2 se modifică și va avea următorul cuprins:Articolul 162^2 Direcția supraveghere și control intermediari, conduită și scheme de garantare asigură realizarea obiectivelor A.S.F. privind supravegherea și controlul intermediarilor principali și secundari în asigurări, a activității desfășurate de aceștia în relația cu clienții de produse de asigurare și cu societățile de asigurare și / sau de reasigurare, supravegherea și controlul societăților de asigurare și / sau de reasigurare potrivit atribuțiilor specifice ale acestei direcții, supravegherea și controlul activității desfășurate de Biroul Asigurătorilor de Autovehicule din România, denumit în continuare B.A.A.R., și de Fondul de garantare a asiguraților, denumit în continuare F.G.A. ... 2. La articolul 162^3, punctul 2 se modifică și va avea următorul cuprins:2. asigurarea unui tratament corect și protejarea drepturilor clienților de produse de asigurare, prin:a) monitorizarea, supravegherea și controlul societăților de asigurare și / sau reasigurare în ceea ce privește produsele de asigurare pe ciclul de viață al acestora, inclusiv gestionarea și soluționarea cererilor de despăgubire și instrumentarea daunelor și soluționarea de către aceste societăți a petițiilor primite de la asigurați sau persoane păgubite; ... b) supravegherea și controlul respectării regulilor de conduită, a prevenirii conflictelor de interese, respectarea cerințelor privind cunoștințele și abilitățile în domeniu, a comunicării și transparenței în relația cu clienții de produse de asigurare și aplicarea celor mai bune practici în activitatea de distribuție și în furnizarea serviciilor de consultanță de către societățile de asigurare și / sau reasigurare, intermediarii principali și intermediarii secundari, inclusiv de către distribuitorii care desfășoară activitatea de asigurare-reasigurare pe baza dreptului de stabilire și a libertății de a presta servicii, așa cum rezultă din legislația în domeniul distribuției în asigurări; ...  ...  ... 3. La articolul 162^7, punctul 3 se modifică și va avea următorul cuprins:3. efectuează procesul de monitorizare, supraveghere și control asupra activității societăților de asigurare și / sau de reasigurare în ceea ce privește produsele de asigurare pe ciclul de viață al acestora, desfășurarea activității de distribuție, gestionarea și soluționarea cererilor de despăgubire, instrumentarea și soluționarea daunelor, soluționarea de către aceste societăți a petițiilor primite de la asigurați sau persoanele păgubite în conformitate cu legislația specifică, inclusiv activități de supraveghere a conduitei pentru societățile care desfășoară activități de asigurare și / sau de reasigurare în România pe baza dreptului de stabilire și a libertății de a presta servicii; ...  ... 
Articolul II

Prezentul regulament se publică în Monitorul Oficial al României, Partea I, și intră în vigoare la data publicării.
Președintele Autorității de Supraveghere Financiară,
Leonardo Badea
București, 14 iunie 2019.
Nr. 6.
-----