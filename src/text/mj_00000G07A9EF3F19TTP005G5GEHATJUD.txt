
ORDIN nr. 1.425 din 27 noiembrie 2018
privind stabilirea procedurii de efectuare a plății sumelor prevăzute prin hotărâri judecătorești având ca obiect acordarea unor drepturi de natură salarială stabilite în favoarea personalului din cadrul aparatului propriu al Ministerului Fondurilor Europene, devenite executorii în perioada 1 ianuarie-31 decembrie 2018
Publicat în 
			
MONITORUL OFICIAL nr. 1046 din 10 decembrie 2018

Ținând cont de Referatul Direcției generale economice nr. 86.908 din 22.11.2018 privind stabilirea procedurii de efectuare a plății sumelor prevăzute prin hotărâri judecătorești având ca obiect acordarea unor drepturi de natură salarială stabilite în favoarea personalului din cadrul aparatului propriu al Ministerului Fondurilor Europene, devenite executorii în perioada 1 ianuarie-31 decembrie 2018,
având în vedere Ordonanța de urgență a Guvernului nr. 1 / 2018 pentru aprobarea unor măsuri de reorganizare în cadrul administrației publice centrale și pentru modificarea unor acte normative, aprobată prin Legea nr. 147 / 2018,
în temeiul prevederilor art. 6 din Ordonanța de urgență a Guvernului nr. 90 / 2017 privind unele măsuri fiscal-bugetare, modificarea și completarea unor acte normative și prorogarea unor termene, aprobată cu completări prin Legea nr. 80 / 2018, cu modificările și completările ulterioare, și al prevederilor art. 14 alin. (5) din Hotărârea Guvernului nr. 52 / 2018 privind organizarea și funcționarea Ministerului Fondurilor Europene, cu modificările ulterioare,
ministrul fondurilor europene emite prezentul ordin.
Articolul 1

Prezentul ordin stabilește procedura de efectuare a plății sumelor prevăzute prin hotărâri judecătorești având ca obiect acordarea unor drepturi de natură salarială stabilite în favoarea personalului din cadrul aparatului propriu al Ministerului Fondurilor Europene, devenite executorii în perioada 1 ianuarie-31 decembrie 2018.
Articolul 2

(1) Plata sumelor datorate în temeiul titlurilor executorii prevăzute la art. 1 se realizează eșalonat, în 5 tranșe anuale, potrivit prevederilor art. 6 alin. (1) din Ordonanța de urgență a Guvernului nr. 90 / 2017 privind unele măsuri fiscal-bugetare, modificarea și completarea unor acte normative și prorogarea unor termene, aprobată cu completări prin Legea nr. 80 / 2018, cu modificările și completările ulterioare, astfel:a) în primul an de la data la care hotărârea judecătorească devine executorie se plătește 5% din valoarea titlului executoriu; ... b) în al doilea an de la data la care hotărârea judecătorească devine executorie se plătește 10% din valoarea titlului executoriu; ... c) în al treilea an de la data la care hotărârea judecătorească devine executorie se plătește 25% din valoarea titlului executoriu; ... d) în al patrulea an de la data la care hotărârea judecătorească devine executorie se plătește 25% din valoarea titlului executoriu; ... e) în al cincilea an de la data la care hotărârea judecătorească devine executorie se plătește 35% din valoarea titlului executoriu. ... 
(2) Procedura de plată eșalonată prevăzută la alin. (1) se aplică și în ceea ce privește plata sumelor prevăzute prin hotărâri judecătorești devenite executorii în perioada 1 ianuarie- 31 decembrie 2018, având ca obiect acordarea de daune-interese moratorii sub forma dobânzii legale pentru plata eșalonată a sumelor prevăzute în titluri executorii având ca obiect acordarea unor drepturi salariale.
Articolul 3

(1) Sumele prevăzute la art. 6 alin. (1) din Ordonanța de urgență a Guvernului nr. 90 / 2017 privind unele măsuri fiscal-bugetare, modificarea și completarea unor acte normative și prorogarea unor termene, aprobată cu completări prin Legea nr. 80 / 2018, cu modificările și completările ulterioare, vor fi achitate de ordonatorii de credite conform eșalonării prevăzute la art. 2 alin. (1) și se actualizează cu indicele prețurilor de consum stabilit de Institutul Național de Statistică.
(2) La sumele actualizate în condițiile alin. (1) se acordă dobânda legală remuneratorie, calculată de la data la care hotărârea judecătorească a rămas executorie.
Articolul 4

Prezentul ordin se publică în Monitorul Oficial al României, Partea I.
Ministrul fondurilor europene,
Rovana Plumb
București, 27 noiembrie 2018.
Nr. 1.425.
-----